<html><header><meta charset="utf-8"><title>被指要阿夢賤價賣肉<br>好姨勞氣「會Cut晒佢啲宣傳」</title></header><body><h1>被指要阿夢賤價賣肉<br>好姨勞氣「會Cut晒佢啲宣傳」</h1><p>洪欣、薛家燕（好姨）、唐寧及徐自賢等昨日到灣仔會展出席「第六屆美容及健康減肥2005博覽」活動，纖體成功的洪欣以綠色性感透視裝出現，大搶風頭。不過洪欣仍對自己的身形不滿，她說：「我要再瘦啲，因為成日俾蔡少芬笑我塊臉肥，總之身形適中就得，個胸就唔使要大。」</p><p>報道影響人格</p><p>好姨以代言人身份用七位數字入股纖體公司，對於近日有周刊指她以賤價要岑寶兒（阿夢）賣肉擔任代言人，好姨就大感勞氣，並強調從來沒有接觸阿夢做代言人，更謂報道會影響到自己的人格。但當問到已經有阿夢的宣傳廣告出街時，好姨則一臉迷惘地說：「我只係知公司幫阿夢免費纖體，但嚟緊公司會cut晒阿夢所有嘅宣傳。」&#13;<br> 事後好姨又以電話回覆說：「喺我未入股前，美型堂搵咗一間顧問公司，顧問公司搵岑寶兒做代言人，但就冇通知美型堂，佢哋幫阿夢影咗輯相，但宣傳路向同公司唔同，所以即時冇再合作。」&#13;<br> 採訪、攝影：魯萍</p></body></html>