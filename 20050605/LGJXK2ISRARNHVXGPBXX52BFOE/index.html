<html><header><meta charset="utf-8"><title>　　鮑笑薇大煲呔一歲 - 李八方</title></header><body><h1>　　鮑笑薇大煲呔一歲 - 李八方</h1><p>曾蔭權宣布參選後，成日拖住老婆鮑笑薇四出拉票，與前第一夫人董太比較，呢位準第一夫人曾太形象討好得多，至少從來唔會隨便講嘢，更唔會扮到古靈精怪，甚少騎呢新聞，八方最近得悉，曾蔭權二十五歲就同鮑笑薇結婚，兩人成婚時，曾太原來已經二十六歲，即係大過煲呔一年，當然年齡唔係問題，最緊要兩個人夾得埋，事實亦證明佢兩公婆好合拍，唔係都唔會結婚三十六年都依然咁恩愛。&#13;<br> 曾蔭權結婚前，住喺警察宿舍，外家喺澳門嘅曾太則住西摩道，兩個人住得咁近，煲呔自然近水樓台，贏得美人歸啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>