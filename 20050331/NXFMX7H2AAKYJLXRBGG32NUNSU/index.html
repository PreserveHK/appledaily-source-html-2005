<html><header><meta charset="utf-8"><title>日本勁HIT爆笑KERORO襲港</title></header><body><h1>日本勁HIT爆笑KERORO襲港</h1><p>由朱茵獻出第一次，扮𡃁妹唱主題曲的爆笑動畫《KERORO軍曹》登陸有線。別小看這剛獲日本小學館漫畫賞的5色青蛙，其在日本同時段收視6成，雖則只係贏咗《哈姆太郎》同《冒險王》，其PS2遊戲《KERORO軍曹MEROMERO混戰》個個都話「無聊唔好玩」，亦曾進入日本遊戲銷量榜第5名，最緊要是其產品在日本及香港都捲起一陣搶購炒賣潮，可見5色青蛙魅力非凡。&#13;<br>&#13;<br>記者：陳慧敏　&#13;<br>攝影：周旭文、梁細權　Model：Katie（D8）</p><p>合體蛙</p><p>細碼毛公仔（20cm）市價原售$98，3月頭入貨以來迅速售清，市面賣剩TAMAMA同GIRORO，所以曾跌價至$78隻。家陣KERORO返貨，三隻齊買$350。而60cm大公仔，日本都要等4月至再有貨！可以向店主預訂，估計售價約$1,300起。</p><p>五色青蛙</p><p>其實早在01年，五隻青蛙已在日本捲起一陣搶購風潮。好多情景模型、扭蛋同毛公仔都有價又有市，賣得非常快手，好似01年出品的日向一家Figure公仔，當時每盒只售500yen（有1?隻Figure），至今日本每隻已經炒至3,000yen至4,000yen不等。而原價8,950yen的60cm一比一KERORO毛公仔，日本推出不久即搶購一空，搵到都要炒到近$1,200港幣，上一水「風信子」返過一隻，兩日已經俾人訂走，仍有好多人追問，Yahoo拍賣網亦去到$1,500一隻，可見其當紅程度。4月會有香港代理的扭蛋推出，但其他玩具就未有消息，大家暫時都要買住水貨先。</p><p>熱搶精品</p><p>搜集KERORO熱搶產品簡直有如與時間競賽，影了不少貨品過兩日已全線售清，其中毛公仔與咕𠱸最罕見，扭蛋就價廉物美更搶手，以下物品件件都有炒賣潛力，有買趁手。</p><p>大頭咕𠱸</p><p>兩隻上星期日本新鮮出爐大頭青蛙咕𠱸，4月尾將推出DORORO（藍色）同TAMAMA（黑色），底面兩個不同表情。&#13;<br> $168/個（a）</p><p>日向一家</p><p>就係呢套01年出品的日向一家Figure，日本都搵唔齊一套。&#13;<br> 約$4,000/一套7件（b）</p><p>頭套電話繩</p><p>原價100yen隻的扭蛋電話繩，脫下頭套就是動畫中各款古怪造型，有爆炸頭GIRORO跟KERORO、上班族跟筋肉人，青蛙頭造型以及較少見的摩亞公主。&#13;<br> $150/套（6隻）（b）</p><p>貼紙簿</p><p>日本運到角色貼紙簿，細細本有齊5隻青蛙仔及日向一家，一頁一個角色。&#13;<br> $69（a）</p><p>最新扭蛋</p><p>上星期才從日本最新運到的扭蛋情景公仔，首批只一個下晝就賣晒，嚇得未影相的小記一額汗。每個人物都有其招牌動作，如吸塵的KERORO跟發爆彈的TAMAMA，另有摩亞公主。&#13;<br> $149（6隻）（a）</p><p>日向夏美高達戰衣Figure</p><p>日版漫畫第10期，除特別版漫畫封面外，還附夏美高達造型戰衣Figure，可換成泳裝姿態。&#13;<br> $250（c）</p><p>軍曹散紙包（上）電話繩（下）</p><p>軍曹散紙包純粹顏色夠Sharp，而電話繩另附細扣一個，可以換款。</p><p>店舖資料：</p><p>（a）	風信子（28937956）&#13;<br> 旺角Chic之堡311舖&#13;<br> （b）	城下町（23972003）&#13;<br> 旺角皆旺商場105舖&#13;<br> （c）	HOBBYKICKS（31882850）&#13;<br> 旺角皆旺商場102舖</p><p>向經典動畫致敬</p><p>雖說此動畫剛獲日本小學館漫畫賞，日本及有線電視都鎖定小朋友做Target，然而故事最過癮就係不停惡搞經典動畫場面，例如伍長GIRORO最叻就係「馬沙三倍速」、TAMAMA絕招「嫉妒玉」來自《龍珠》元氣玉，KERORO為咗保護GUNDAM模型而暫緩侵略地球等。玩得最盡係Gundam0079，然後有新世紀福音戰士、龍珠、SLAMDUNK、街霸、北斗之拳、JoJo奇妙冒險、MIB、多啦A夢，甚至香港的少林足球。</p><p>故事大概：199X年，世紀末預言橫行。KERO星的侵略軍，還未展開侵略，就遇上多款高達模型、美味的糖果、「地球女戰士夏美」與日向媽媽的「阻攔」，成為日向家「快樂的僕役」，打工賺錢，進行其侵略地球的大計。</p><p>有線軍曹教你講日文</p><p>為咗「造勢」，有線還有《軍曹日語好友營》，教大家《KERORO軍曹》裏面常用日語，例如「KERORO」與日語「青蛙」發音相近；而「TAMAMA」即日語的「軍階」等等。最後兩集會於今、明兩日播出，睇吓幾隻青蛙今次又想教你講啲乜？&#13;<br> 《軍曹日語好友營》&#13;<br> 日期：今明兩日&#13;<br> 時間：5:30pm（線兒童台《IQ雙拼》節目時段內播出）&#13;<br> 《KERORO軍曹》&#13;<br> 日期：4月5日起（逢星期二、四）&#13;<br> 時間：6:30pm-7:00pm（有線兒童台）</p><p>KERORO島睇最新排名</p><p>《KERORO軍曹》官方網頁，有每日最受歡迎角色票選（藍色DORORO一直高踞榜首）、精品應募及訂購、網上小遊戲，填問卷可得動畫DeskTop一張，也可預訂第11期日版漫畫，隨書附送可動KERORO軍曹Figure一隻。但最過癮的還是FANS投稿區，投稿者年齡居然由5歲至62歲都有。</p><p>(c)MineYoshizaki/Kadokawashoten,SUNRISE,TVTOKYO,NAS	LicensedbyMightyDeltaInvestmentsLimited</p></body></html>