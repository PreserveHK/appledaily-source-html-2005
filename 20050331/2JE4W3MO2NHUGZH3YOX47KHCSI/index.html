<html><header><meta charset="utf-8"><title>AV陳列室：50"Plasma減3萬<br>超薄電視全面冧</title></header><body><h1>AV陳列室：50"Plasma減3萬<br>超薄電視全面冧</h1><p>Plasma同LCDTV喺好多人心中都係「豪玩」產物！不過講到實際需要，幾百呎嘅細小居室，遠較數千呎嘅豪宅更需要呢類薄身電視，一句到尾「慳位」嘛！其實Plasma同LCDTV𠵱家已經落到合理水平，三幾千一部LCDTV，價格真係相當草根；要玩過40"超闊屏Plasma，原來萬零蚊已經搞掂，冇行影音舖一排，都唔知價錢原來跌得咁快！&#13;<br>&#13;<br>記者：朱崇德&#13;<br>攝影：梁細權&#13;<br>ImageGirl：Yuki</p><p>查詢：&#13;<br> （a）銅鑼灣影音中心（28383983）&#13;<br> 地址：駱克道492號順禧銅鑼灣中心3字樓&#13;<br> &#13;<br> （b）華仁會（23980280）&#13;<br> 地址：旺角花園街75-77號花園商業大廈5樓及6樓&#13;<br> &#13;<br> 以下介紹嘅Plasma同LCDTV，基本上都係貼近成本價嚟賣，減價幅度由幾千蚊至3萬蚊不等。最重要全都係AV場Sales推介最多人買嘅HitItems，相信唔難搵到你曾經問過價嘅產品！</p><p>大型Plasma狂減</p><p>40"至50"呢類大吋數屏幕，現時都係Plasma嘅天下；以SHARP45"AQUOS（LCDTV）為例，價錢高上近8萬元。對比上嚟，Plasma價錢就變得相當吸引。</p><p>50"型號減3萬</p><p>唔好講其他，機價減3萬，已先叫人眼前一亮！但大家唔好以為又係濫竽充數之流，Pioneer呢部PDP-505HDG可算是現時場內紅極一時之Plasma，現在機價減近半，變得抵玩好多！機身畫面達50"（16:9），真係冇番10至8呎都睇佢唔晒。全日本製造，TVTuner亦好專業地使用分體式設計，務求令畫面干擾減至最低！至於色彩表現方面，因色數由第4代的10億色，提升至57億色，使影像清晰之餘顏色表現亦極富真實感，機身喇叭亦是佳作，因加入了SRS虛擬環迴聲效、TruBass特重低音及Focus對白人聲凝聚功能，所以不論聲畫表現都是最強的！另外一提大家，除一般的色差輸入端子外，佢重加入了HDMI插口，玩高清或HD影音器材，PDP-505HDG完全Ready。&#13;<br> &#13;<br> 規格：&#13;<br> 屏幕尺寸：50"（16:9）&#13;<br> 解像度：1,280×768&#13;<br> 亮度：1,000cd/m2&#13;<br> 對比度：1,100:1&#13;<br> 觀賞角度：160°&#13;<br> 尺寸：420×90×297mm&#13;<br> &#13;<br> PioneerPDP-505HDG&#13;<br> 原價：$69,800&#13;<br> 特價：$39,800（a）</p><p>色彩表現鮮豔欲滴</p><p>TH-42PW6係Panasonic第6代Plasma嘅旗艦級機種，好多專業玩家都認為第6代嘅色彩表現豐富啲！對比度同亮度屬中上級的4,000:1及780cd/m2，感覺當然更出啦！出機時重加送千幾元嘅GPAUDIO外置式TVTuner，須知好多投影機玩家都係用緊佢咋！&#13;<br> &#13;<br> 規格：&#13;<br> 屏幕尺寸：42"（16:9）&#13;<br> 解像度：852×480&#13;<br> 亮度：780cd/m2&#13;<br> 對比度：4,000:1&#13;<br> 觀賞角度：160°&#13;<br> 尺寸：1,020×610×89mm&#13;<br> &#13;<br> PanasonicTH-42PW6&#13;<br> 原價：$25,000&#13;<br> 特價：$16,800（b）</p><p>抵玩級日製42"</p><p>想平玩42"Plasma，FUNAIPDP-42S係一個唔錯選擇。牌子名雖然不見經傳，不過勝在全日本製，好過一啲東南亞貨色好多，起碼QC嚴謹啲先啦！設計係簡單一件過，內置TVTuner，對比度同光亮度都叫幾高，難得是非大廠設計，都有強烈色彩感，畫面表現都細緻，想平平哋過吓手癮，都不失為一個好選擇。&#13;<br> &#13;<br> 規格：&#13;<br> 屏幕尺寸：42"（16:9）&#13;<br> 解像度：852×480&#13;<br> 亮度：1,000cd/m2&#13;<br> 對比度：2,000:1&#13;<br> 觀賞角度：160°&#13;<br> 尺寸：1,235×632×120mm&#13;<br> &#13;<br> FUNAIPDP-42S&#13;<br> 原價：$22,800&#13;<br> 特價：$14,980（b）</p><p>PC/AV兩用</p><p>市面上大多17"型號LCDTV都有一個特殊定位，玩法多是AV及PC兩用；好處是既有一般電腦視像輸入的VGA或DVI插口，又有色差、AV-in、TVTuner等視像輸入，部屋電腦加微型影院組合，細屋、睡房至啱。</p><p>內置DVD機睇碟</p><p>三千零蚊玩到LCDTV已經係好抵，JNC呢部SST-1700重內置TVTuner及VGA插口，電視/電腦芒兩用，但更搞鬼嘅係機側設有一個食碟式DVDPlayer，可以對應DVD、VCD、MP3CD及PictureCD等不同影音光碟，又幫你慳埋部DVD機嘅擺位，最啱就係放喺睡房用。&#13;<br> &#13;<br> 規格：&#13;<br> 屏幕尺寸：17"（16:9）&#13;<br> 解像度：1,280×768&#13;<br> 亮度：450cd/m2&#13;<br> 對比度：600:1&#13;<br> 觀賞角度：176°&#13;<br> 尺寸：473×390×87mm&#13;<br> &#13;<br> JNCSST-1700&#13;<br> 原價：$5,980&#13;<br> 特價：$3,980（b）</p><p>內置USB直駁DC/DV</p><p>TOPCON近年有心轉戰LCDTV市場，熱賣者有D2-170TV。賣點係價位低，基本接駁影音器材有AVIn/Out、S-Video、TVTuner等。不過最強係設有VGA及DVI數碼連接埠，玩電腦要有優質畫面。但筆者最愛係佢可直駁DV或DC一類影音產品作屏幕播放。&#13;<br> &#13;<br> 規格：&#13;<br> 屏幕尺寸：17"（16:9）&#13;<br> 解像度：1,280×768&#13;<br> 亮度：450cd/m2&#13;<br> 對比度：800:1&#13;<br> 觀賞角度：170°&#13;<br> 尺寸：515×340×160mm&#13;<br> &#13;<br> TOPCOND2-170TV&#13;<br> 原價：$4,280&#13;<br> 特價：$3,480（a）</p><p>至抵玩廿零吋</p><p>廿零吋嘅LCDTV係現時場內最熱賣嘅機種，主要原因係技術發展已相當成熟，價錢亦變得非常合理化，較易令人負擔得起。</p><p>日產靚機動感王</p><p>對於一啲人，國產機點平都唔係佢杯茶，如果想玩高質日本仔嘢，PanasonicTX-22LT3係一個唔錯選擇！22"屏幕已經算幾夠玩，機價減近一半更叫人心動，最重要是全日產，質量更有信心保證！此機最強之處是使用上LCDAI畫面補真調控同加入RealMACH技術，所以反應達16微秒的高速，簡單講就係指畫面像素由黑轉白，或白轉黑的所需時間，如果反應速度不足夠，播放動感畫面時，像素變換跟不上就產生殘影！&#13;<br> &#13;<br> 規格：&#13;<br> 屏幕尺寸：22"（16:9）&#13;<br> 解像度：854×480&#13;<br> 亮度：400cd/m2&#13;<br> 對比度：450:1&#13;<br> 觀賞角度：160°&#13;<br> 尺寸：586×424×240mm&#13;<br> &#13;<br> PanasonicTX-22LT3&#13;<br> 原價：$11,800&#13;<br> 特價：$6,680（b）</p><p>20"至抵價</p><p>大牌子又係韓國貨，20"型號價位最抵玩者都要首數呢部JNCSST-201，解像度幾高，20"都有800×600，加上亮度同對比度夠，反應時間都屬中上之列的16微秒，用嚟煲DVD最一流！不過唯一可惜係顯示屏比例行舊制的4:3，睇碟時就難免會有黑邊。內置TVTuner用料都算唔錯，而且機身內置喇叭都做埋三元分音，高中低音表現都幾出色。&#13;<br> &#13;<br> 規格：&#13;<br> 屏幕尺寸：20.1"（4:3）&#13;<br> 解像度：800×600&#13;<br> 亮度：500cd/m2&#13;<br> 對比度：600:1&#13;<br> 觀賞角度：160°&#13;<br> 尺寸：581×422×95mm&#13;<br> &#13;<br> JNCSST-201&#13;<br> 原價：$5,880&#13;<br> 特價：$4,180（b）</p><p>電視接收夠滑淨</p><p>YES出LCDTV唔多，主要都係買Panel加工製造，呢部LTV-202追查之下原來Panel出自韓國大廠LG手筆，規格唔錯，解像度640×480、亮度450cd/m2，不過不失，反應時間都有25微秒，亦都算係可接受之列，不過AV場內人表示，全機係真正由韓國裝嵌，而且內置TVTuner特別靚，好多大廠機都未必有佢咁落重料，出嚟畫面極滑淨！&#13;<br> &#13;<br> 規格：&#13;<br> 屏幕尺寸：20.1"（4:3）&#13;<br> 解像度：640×480&#13;<br> 亮度：450cd/m2&#13;<br> 對比度：400:1&#13;<br> 觀賞角度：170°&#13;<br> 尺寸：612×452×200mm&#13;<br> &#13;<br> YESLTV-202&#13;<br> 原價：$5,980&#13;<br> 特價：$4,680（a）</p></body></html>