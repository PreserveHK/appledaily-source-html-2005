<html><header><meta charset="utf-8"><title>日韓興啲乜：<br>新興湯炒拉麵每日限賣30碗</title></header><body><h1>日韓興啲乜：<br>新興湯炒拉麵每日限賣30碗</h1><p>日式放湯拉麵大家食得多，加風味醬汁的乾炒拉麵亦唔少人試過，但日本最新興的「湯炒拉麵」你又試過未？這新式拉麵既有乾炒的鑊氣，又有湯麵的濃汁，兩種口感集一身，好味到㗎仔㗎妹排隊爭住食，皆因這關西大阪最新話題麵食，每日限賣30碗咁大把。&#13;<br>&#13;<br>記者、攝影：張一豪</p><p>新興話題拉麵</p><p>關西大阪最近流行一種名叫「Yakiramen」的「湯炒拉麵」，這新口味發源自以豬骨湯拉麵聞名於世的九州。九州最出名的是博多白湯拉麵，當地拉麵店除菜牌上的拉麵外，總留兩手招待熟客，其中就有種叫「湯炒拉麵」的做法，先用中國鑊炒熟拉麵，再在鑊氣四溢的拉麵上燴以香濃骨湯，而配料就自由配搭，可以是日式叉燒、蔬菜，總之炒起來好吃就可以，九州人喜歡用來餸啤酒。&#13;<br> 「豚一」店主宮西敦士，在大阪賣正宗久留米豬骨湯拉麵12年，為搞新意思新推出兩款拉麵，就是博多的「湯炒拉麵」和豬骨湯麵加強版「豚一拉麵」，前者多了一份普通湯麵沒有的濃香，鑊氣把葱花香味逼出，十分惹味；後者湯汁加了魚乾來熬，骨湯味濃極鮮甜，食完麵記得飲埋啖湯。這兩款人氣麵食不但有當地名DJ簽名支持力撐、雜誌《KansaiWalker》作專題報道，更得到《Kansai一週間》的「關西拉麵新人賞」。</p><p>湯炒拉麵製作過程</p><p>製作方法比一般拉麵繁複，先把拉麵放水輕輕淥一淥，兜起再起鑊炒，又要爆炒配料，所需時間幾乎是一般湯麵的一倍有多。</p><p>早賣完早關門</p><p>「豚一」每日分早晚兩個時段開放，早場中午12時開始已坐滿人，要等位，晚場晚上7時過後座無虛席，最近因為傳媒效應，顧客更多，有時會旺到無貨賣而被迫提早關門。為令客人日日吃到新鮮靚麵，宮西敦士堅持每日預夠數就算，為保持「湯炒拉麵」質素，寧可每日限賣30碗，也不願粗製濫造，很多客人一試難忘。</p><p>美味秘密大公開</p><p>成功食店通常不會透露任何原材料秘密，難得宮西敦士毫不吝嗇，把製作美味拉麵的秘密一一道出。</p><p>食客幾句</p><p>市田有紀子：「我就讀嗰間美容學校喺附近，睇到雜誌介紹過嚟試試，好掂！」</p><p>久留米拉麵豚一&#13;<br> 地址；日本大阪市北區中崎町2-1-1&#13;<br> 電話：（81）6-6993-0391&#13;<br> 營業時間：	早場11:30am至1:30pm&#13;<br> 	晚場6:00pm至1:00am&#13;<br> 交通：天王寺站乘地下鐵谷町線，中崎町站下車，出2號出口徒步2分鐘直達。&#13;<br> 註：以上價錢為外幣兌換約數，?100兌$7.5。</p></body></html>