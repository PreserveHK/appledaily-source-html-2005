<html><header><meta charset="utf-8"><title>參薯　薯肉紫紅色</title></header><body><h1>參薯　薯肉紫紅色</h1><p>參薯跟一般番薯同屬根莖類植物，深褐色的粗糙外皮殘留不規則形狀，薯肉紫紅色。潮州人愛用參薯煲糖水，微甜之外更有種特別土味。泰國人愛用來磨汁，取其美豔的紫色做甜糕；另外又有素食人士用來煲湯。不過最特別是有人用來充「山藥」！食慣紫心薯可以試試。</p><p>療效：消腫止痛；生食不宜，煮熟後方可供食用。&#13;<br> 營養：含豐富澱粉質，有膠質。&#13;<br> 推介食法：參薯糖水。&#13;<br> 做法簡介：正如番薯糖水一樣，先把參薯去皮切粒，煲滾水，水滾下冰糖、薑、參薯，煲腍即可。&#13;<br> 邊度買到：菜檔</p><p>塌菜　上海人用作炒年糕</p><p>上海塌菜其實即是上海白菜，但它樣子奇特，整棵呈螺旋狀，葉片雖小但特別鮮嫩翠綠，層次分明，加上營養豐富，向來很受日本人、新加坡人青睞，被稱之為千葉菜、富貴菜。上海人新年最愛塌菜炒年糕。&#13;<br> &#13;<br> 療效：因為不含脂肪、熱量低，多吃對促進腸蠕動、排便有益。&#13;<br> 營養：如一般綠葉蔬菜，含豐富維他命、胡蘿蔔素和食物纖維，同時有鈣質、鐵質等礦物質。&#13;<br> 推介食法：最簡單打邊爐，即浸即食原汁原味，但上海人最愛用來炒年糕。&#13;<br> 做法簡介：上海年糕適量略洗，浸水至軟身。把肉絲用紹酒和醬油略醃，起油鑊炒至八成熟，撈起。再下油炒炒塌菜，加入年糕大火翻炒至軟身，放回肉絲略炒即成。&#13;<br> 邊度買到：菜檔&#13;<br> &#13;<br> 記者：李湘虹　攝影：周旭文</p></body></html>