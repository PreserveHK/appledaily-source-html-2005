<html><header><meta charset="utf-8"><title>馮仁昭四圍超：金庸出蛤蟆功挾星爺六萬賬災</title></header><body><h1>馮仁昭四圍超：金庸出蛤蟆功挾星爺六萬賬災</h1><p>好少睇首映嘅著名武俠小說家金庸，早排特別抽時間出席咗《功夫》嘅首映禮，日前佢去咗浙江大學出席一個活動時，就同記者講：「我看了周星馳的《功夫》，非常不錯，我很高興看到他拍出這樣的作品。」<br> &#13;<br> <spanclass>「每個地方一萬」 &#13;<br> 喺《功夫》裏面，星爺除咗用金庸著名武俠小說《神鵰俠侶》主角楊過同小龍女嚟做佢戲裏面兩個角色嘅名外，又引用咗一啲武功招式好似蛤蟆功咁喺套戲裏面。因為係屬於知識產權，所以星爺好識做，專登搵金庸，話要畀番版權費佢，咁金庸就問佢用咗幾多處，星爺就話用咗六處，結果金庸就話：「你用了六處地方，每個地方一萬元吧！」後尾星爺畀咗六萬蚊金庸，而金庸就將呢筆版權費全部捐畀海嘯災民。&#13;<br> 星爺套《功夫》截止前日上映十八日，總收五千三百四十萬，上咗成三個禮拜，前日單日都收百二萬，成績唔錯。<br> &#13;<br> <spanclass>洪欣想學莎朗史東蹺腳 &#13;<br> 洪欣早前以六位數字接拍纖體廣告，今次重係佢第一次着到咁性感，但係佢就強調絕對冇賣弄性感，洪欣話：「我覺得性感係喺骨子裏，自己唔會抗拒性感，但露點就一定唔得，就好似莎朗史東喺《本能》裏面蹺腳嘅經典一幕就好性感。」</spanclass></spanclass></p><p><spanclass>孔慶翔處男作仆到直 &#13;<br> 楊盼盼間電影公司投資嘅戲《我阿媽發仔瘟》，雖然搵咗孔慶翔嚟香港拍，但一樣冇乜幫助，因為部戲上咗三日只得八萬票房，票房竟然連雙位數字都未到，成績都算慘淡。其實睇呢部戲證明搵翔仔做冇乜着數，加上部戲啲宣傳又做得麻麻，部戲嘅題材又唔係咁熱門，票房唔得，真係唔出奇。<br> &#13;<br> <spanclass>唐季禮龍刀無力抗盜版 &#13;<br> 唐季禮﹦有份監製嘅3D動畫《龍刀奇緣》呢個月六號先至啱啱上映，但近日已經有人擺上網任人下載，噚日佢同馮仁昭講開呢單嘢時，表現得好無奈，唐季禮話：「我知道之後已經即刻同香港及內地有關嘅部門反映，希望佢哋全力打擊網上下載。」<br> &#13;<br> <spanclass>黎姿新劇唔掂賴賑災 &#13;<br> 由黎姿同張智霖主演嘅《水滸無間道》上周平均收視大跌，跌到得番二十四點，係約一百六十萬人次收看，黎姿噚日返將軍澳電視廣播城就話：「撞着賑災，少咗一日都冇計。」而王喜之前竟然向內地傳媒數黎姿演技十年如一日，無情情燒到佢，黎姿噚日聽咗唔係好相信，重話：「我呢啲燒唔着嘅。」<br> &#13;<br> <spanclass>馬浚偉情僧勾引鍾嘉欣 &#13;<br> 馬浚偉同鍾嘉欣日前為《皆大歡喜》喺一間庵堂拍煞科戲，話說馬仔要着住一件僧人服引鍾嘉欣注意，重要戴住古時大俠成日戴嗰啲雪山飛狐帽，馬仔即刻覺得好唔妥，但基於演員道德，佢唔鍾意都要戴，好彩冇人笑佢，鍾嘉欣重好好人咁幫佢整理啲衫㖭，咁《皆大歡喜》係喜劇，造型搞笑啲都冇所謂，馬仔唔使咁介意喎。</spanclass></spanclass></spanclass></spanclass></p></body></html>