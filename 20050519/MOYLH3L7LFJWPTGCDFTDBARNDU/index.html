<html><header><meta charset="utf-8"><title>任天堂2新機一味縮細</title></header><body><h1>任天堂2新機一味縮細</h1><p>噚日睇過SONYPS3同微軟XBOX360，今日輪到講吓任天堂嘅應戰新機。之前任天堂對新世代主機嘅資料，相當之保密，淨係知道叫Revolution（革命），到5月17日喺美國嘅發布會，先正式將家用機同手提機曝光。&#13;<br>&#13;<br>記者：徐影龍</p><p>發布會名為Nintendo掇E32005PressConference，地點位於GrandBallroomHollywood&amp;HighlandComplex，由於喺SONY、微軟發布會及E3開幕之間舉行，故全球傳媒可專心採訪，間接增大新機曝光率。&#13;<br> 新主機名為Revolution（革命），事實上由外形到規格都幾革命。首先機身設計不再像過往般咁「玩具」Feel，全黑機身加纖薄Size，約莫等於3隻標準DVD盒堆埋一齊，跟機重有個銀色企座，整體俾人感覺係Cyber咗，冇咁細路仔，不過企座除咗方便「棟」起部Revolution外，相信都冇其他用途。</p><p>百老滙×荷李活</p><p>發布會並未詳細公布Revolution硬件規格，暫知採用12cm光碟，可播放DVDVideo及向下兼容舊有GC遊戲。處理器由任天堂及IBM共同開發，代號Broadway（百老滙），加埋老拍檔ATI開發嘅視像晶片Hollywood（荷李活），足見Revolutino對影像嘅追求。其他規格尚有512MB記憶體、2組USB2.0插頭、WiFi無線網絡及SD卡插槽等。</p><p>一機玩齊5代遊戲&#13;<br></p><p>最令在場人士震撼嘅，係兼容舊有GC遊戲外，重可透過下載形式，玩番任天堂呢20年嚟嘅經典舊Games！當中包括紅白機、超級任天堂同N64，連埋對應GC及Revolution新Games在內，總共可玩齊任天堂近5代遊戲主機嘅正Games，Fans肯定感動到喊啦！</p><p>袖珍GAMEBOY4吋大</p><p>當初NDS推出時，任天堂已表明非GBA後繼機，新GAMEBOY終於喺發布會誕生，名為GAMEBOYMicro（下簡GBM），可能NDS對比PSP實在太笨重，新機就嚟個「否極泰來」，縮到得番4"×2"！插喺牛仔褲袋都重得。規格方面亦係冇資料，只知屏幕得番2"，有背光燈，機重79g，運算能力跟GBASP相若，預定今年第三季推出，售價未定。值得一提係換面殼，官方將推出一系列面殼，甚至用家自行設計都得，達到個人化Style。</p></body></html>