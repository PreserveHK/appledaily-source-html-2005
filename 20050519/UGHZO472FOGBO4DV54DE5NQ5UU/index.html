<html><header><meta charset="utf-8"><title>快樂煮教：<br>倒瀉美祿變煮排骨細路快高長大</title></header><body><h1>快樂煮教：<br>倒瀉美祿變煮排骨細路快高長大</h1><p>有沒有想過小時候愛喝的美祿、好立克和阿華田，除了沖成飲料外，也可製成佳餚？用這些作材料煮排骨、蒸蛋、做果凍，味道又會如何？對於小朋友來說不但有益健康，還味道香濃，飯都食多碗，快高長大就話咁易啦！&#13;<br>&#13;<br>記者：陳冰麗&#13;<br>攝影：陳盛臣&#13;<br>示範：銅鑼灣讀者冼太</p><p>小時候，最愛一日飲一杯美祿才返學，飽肚之餘又營養豐富，甜甜的朱古力味，再加牛奶，特別香滑，那種滋味至今仍念念不忘。可惜現在發育時期已過，進入了發福時間，不太需要高營養飲品，幸好讀者冼太鑽研出這個美祿排骨，讓我一再重溫昔日的滋味……</p><p>原來冼太也愛飲美祿，每日一杯才覺安心，但以美祿煮排骨，全靠一次意外。「有次煮完餸，準備開飯，阿仔突然話要飲美祿，點知飲時唔小心跣手，把美祿倒正喺蒸熟嘅排骨上，惟有將錯就錯，美祿連排骨一齊食，發覺原來味道唔錯，甜甜哋，帶點美祿香。」</p><p>試咗三四罐美祿</p><p>錯有錯着，冼太決定研究這道美祿排骨，經過多次試驗、失敗、再試，前前後後用了三四罐美祿，才成功炮製出最Prefect的美祿排骨。&#13;<br> 美祿煮排骨都可以，冼太就膽粗粗，嘗試好立克蒸蛋，又以阿華田做果凍，結果亦沒令她失望，連好友麥太亦大讚，最欣賞好立克蒸蛋，話未食已聞到陣陣香味，重話都會煮畀囡囡試。</p><p>美祿排骨</p><p>自製價：$41/4人份量&#13;<br> &#13;<br> 有料到：&#13;<br> 一字排	5條&#13;<br> 青、紅蘋果	各1個&#13;<br> &#13;<br> 調味料：&#13;<br> 糖	1/3茶匙&#13;<br> 鹽	1/2湯匙&#13;<br> 雞蛋	1隻&#13;<br> 美祿	3湯匙&#13;<br> 油	少許&#13;<br> &#13;<br> 炸粉料：&#13;<br> 生粉	5湯匙&#13;<br> 美祿	3湯匙&#13;<br> &#13;<br> 煮教金句：&#13;<br> 要排骨內外都有美祿香味，醃及炸時都要有美祿粉。而且先猛後慢火，排骨至香脆。</p><p>鄰家小孩語嫣&#13;<br> 呢嚿排骨同媽咪平時整嘅好唔同，多咗啲甜甜哋，但幾好味。</p><p>好立克蒸蛋</p><p>自製價：$19/2人份量&#13;<br> &#13;<br> 有料到：&#13;<br> 雞蛋	2隻&#13;<br> 好立克	2湯匙&#13;<br> 三文魚子	3-4湯匙&#13;<br> &#13;<br> 煮教金句：&#13;<br> 滾水開溶好立克後要攤凍才加入蛋液內，隔去泡泡，蒸蛋才會滑嘟嘟！蒸熟後小心揭蓋免倒汗水流入蛋內。</p><p>好友麥太&#13;<br> 唔係齋蒸蛋咁簡單，有陣香味，估唔到好立克都可以蒸蛋！</p><p>阿華田雜果凍</p><p>自製價：$15/4?人份量&#13;<br> &#13;<br> 有料到：&#13;<br> 大菜	1包&#13;<br> 阿華田	4湯匙&#13;<br> 雜果	1小罐&#13;<br> &#13;<br> 煮教金句：&#13;<br> 大菜邊煮邊攪，可防黐底；滾水開溶阿華田，加入大菜內才不會起粒粒。</p></body></html>