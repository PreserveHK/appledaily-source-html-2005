<html><header><meta charset="utf-8"><title>師傅搭路Rain美國出碟</title></header><body><h1>師傅搭路Rain美國出碟</h1><p>上個月做完鼻手術去咗美國休養嘅韓國男歌手Rain，喺大前日已經飛返韓國。Rain喺美國期間，曾經同美國HipHop女歌手Lil'Kim見面，據知Rain嘅師傅朴震榮有份為Lil'Kim監製新大碟，Lil'Kim睇過Rain嘅MV之後，大讚Rain之餘，重邀請佢六月中再到美國為新大碟合作㖭。</p></body></html>