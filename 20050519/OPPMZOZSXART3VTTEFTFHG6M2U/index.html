<html><header><meta charset="utf-8"><title>名人聚會李察基爾研究局勢</title></header><body><h1>名人聚會李察基爾研究局勢</h1><p>荷李活男星李察基爾（RichardGere）前日現身約旦，原來佢將會喺香港時間今日同聽日，同一班嚟自藥學、科學、文學同經濟界嘅世界知名人士，齊齊研究世界大事。據講今次呢個聚會係由約旦國王同諾貝爾和平獎得主韋素主辦，除左李察之外，佢老友達賴喇嘛同前美國總統克林頓都會出席。前日李察到約旦時先出席晚餐聚會，重同其他嘉賓傾得好投契。</p></body></html>