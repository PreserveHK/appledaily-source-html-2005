<html><header><meta charset="utf-8"><title>電腦新產品：：<br>商用VAIO變靚仔平玩14.1吋新機</title></header><body><h1>電腦新產品：：<br>商用VAIO變靚仔平玩14.1吋新機</h1><p>時下筆記簿電腦的設計款式雖然比以前靚好多，但要買到內外兩美兼備，荷包自然要出多一點血。其實很多廠都會提供較「Classic」的型號，上車價相宜，好似SONYVAIOVGN-B66GP，主要市場打商務用途，以實用抵玩為主，不過新機一改商用沉悶形象，內外兩美及荷包之間，採到最佳的平衡。	&#13;<br>&#13;<br>文：陳惠村&#13;<br>攝影：陳盛臣</p><p>PROFILE&#13;<br> 處理器：P罘725（1.6GHz）&#13;<br> 記憶體：256MB（最大1.2GB）&#13;<br> 屏幕：14.1"TFT&#13;<br> 硬碟機：40GB&#13;<br> 光碟機：ComboDrive&#13;<br> 體積：321×29×255.3mm&#13;<br> 重量：2.3kg</p><p>B66的外在規格好標準四正，A4體積機身配備14.1吋XGA顯示屏，All-in-One設計，但只係重2.3kg，同級來講都算輕巧。地方充裕，自然有個好好打的FullSize鍵盤，很多人買Notebook時都不太講究鍵盤好與壞，其實鍵盤係人機接觸得最多的部份，好鍵盤與好顯示屏一樣能帶來好的操作感覺，做起嘢嚟都醒神啲。&#13;<br> 雖然B66屬Classic分子，但SONY保持VAIO時尚的設計，在機身顏色及線條方面花多一點心思，機身兩旁利用凹位及銀黑兩色配備營造出纖幼的效果，左方凹位內放置常用的連接埠，而右方則作為散熱風口之用。留意B66在顯示屏背面、機身兩旁等銀色位置是鋪上鎂金屬面板，美觀之餘，亦有實際的保護作用。</p><p>WiFi設頂端免干擾</p><p>現時大部份Notebook都採用了IntelCentrino規格，即是使用Intel處理器、晶片組及無線網絡的配套標準，B66配備PentiumM725處理器，速度為1.6GHz，實際速度與很多桌面電腦無異；Intel855GME晶片組身兼顯示卡功能，除非遇上某些要求終極的3D遊戲，否則一般工作及影音娛樂都勝任有餘。</p><p>IntelPRO/Wireless2200BG網絡系統兼容現時最流行的802.11b/g雙制式，加上日漸流行的戶外上網服務，去邊都能緊貼世界。值得留意的是，B66的兩條無線網絡天線，分別收納於顯示屏頂點兩個角落，這個設計可以有效避開機身內的干擾，達致最佳收發效果。B66出廠時已有256MBRAM在底板上，而RAM擴充槽只得一條，屬SO-DIMM規格，所以最大係1.2GBRAM。現時RAM價唔貴，建議買機後起碼都加一條512MB，有768MBRAM成個WindowsXP會醒番好多。</p><p>虛擬5.1聲道</p><p>B66如其他VAIO一樣，隨機附送一堆影音軟件，無論聽歌睇相睇戲都毋須假手於人。顯示屏正下方設有兩個內置小喇叭，配合Dolby數碼虛擬技術，可以將普通立體聲變成虛擬5.1環迴立體聲效果，而且連插外置耳筒都得，令到睇戲時音效更傳神。不過都有少少限制，就係只可在WinDVD5forVAIO及VAIOZone兩個軟件至用到此功能。</p><p>電池是Notebook的命脈，停電沒戲唱。B66跟機來的電池BP2V可以提供4.5小時電力，一般應用已經足夠。SONY亦提供了更大容量的BP4V電池，容量可供運作9.5小時，最啱出外公幹之用，唔使四圍搵插座「乞電」。講到尾價錢最緊要，B66售價為$10,980，中規中矩，但係買埋個VAIO咁大個招牌，已算幾抵玩。</p><p>SonyShop銷售熱線：23452966</p></body></html>