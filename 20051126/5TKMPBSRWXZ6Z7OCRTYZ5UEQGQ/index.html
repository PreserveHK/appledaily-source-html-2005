<html><header><meta charset="utf-8"><title>中產走頭vs暴民上街 - 陳也</title></header><body><h1>中產走頭vs暴民上街 - 陳也</h1><p>許仕仁說，普選一旦落實，稅制變動，中產驚死，實走都走唔切。言之鑿鑿，煞有介事，那末，城中誰是中產，誰不是？許仕仁沒交代名單，市民得自己歸邊分類。中產，大概是指：&#13;<br>a.捐款給大學，哪怕是一億抑或十億，都算中產。以身家區分名堂，前者是金小中或者小家產，後者是金大中或者大家產。&#13;<br>b.有女拍拖但唔畀佢嫁，硬要她學日本清子公主，蹉跎歲月。問幾時可以擺酒呢，答應畀一千萬做嫁妝的老竇，不置可否，拖得就拖。這算是非典型中產，家裏有收藏老姑婆的癮。&#13;<br>c.上市公司主席，除了跟女明星到數碼港過夜而見報的，還有登全版廣告那些。&#13;<br>d.手頭有幾十個豪宅現貨唔怕銀行加息的闊太，她們厭惡了闊太或者X奶的外號，睇中夠專業形容的中產。如果不叫她做中產，小心告你。&#13;<br>倒過來，誰不是中產？&#13;<br>1、冇用水電遭房署以「零容忍」方式攆走的公屋住戶關先生。&#13;<br>2、在迪士尼扮米奇老鼠下班後唔識笑的打工仔。&#13;<br>3、擔心十二月封路飛站、無家可歸的灣仔居民。&#13;<br>4、十五十六，唔知下個月四號上街，合和中心會不會失驚無神塌下來的「暴民」。</p></body></html>