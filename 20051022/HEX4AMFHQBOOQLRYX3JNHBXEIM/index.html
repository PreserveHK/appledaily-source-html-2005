<html><header><meta charset="utf-8"><title>Nokia新E系全面支援Wi-Fi</title></header><body><h1>Nokia新E系全面支援Wi-Fi</h1><p>踏入年底，各大廠預覽機接踵而來，繼上星期SonyEricsson發表P990i之後，Nokia亦公布全新嘅商務E系列，包括E60、E61以及E70。三款新作全面支援3G制式、Symbian9.1系統及Series60平台，並內置Wi-Fi，規格咁強，唔知係咪為咗追擊P990i呢？&#13;<br>&#13;<br>記者：陳國輝</p><p>E60&#13;<br>1,600萬色芒夾超輕</p><p>E60屬於Wi-Fi手機當中最輕嘅一部，僅重117g，拎住佢行街上網真係方便過用PPCPhone。&#13;<br> 此外，E60將重屏幕提升為Nokia最高嘅1,600萬色，加上採用3G及2.5G雙制式，瀏覽網頁或者睇3GPP格式影片時，都具有幼細畫質。</p><p>E61&#13;<br>大玩QWERTY鍵盤</p><p>比較之下，E61體積稍嫌闊長，重144g，外形同Blackberry非常似。特點係配備專為商務人士而設嘅QWERTY鍵盤，並支援BlackBerryConnect以及Visto電子郵件技術等，令收發E-mail變得更加簡單及保險；同樣支援3G及1,600萬色彩芒。</p><p>E70&#13;<br>200萬像素鏡頭</p><p>睇見E70個Design，就令人諗起舊作6820。機身以至摺合式鍵盤設計，兩者大概可稱之為「兄弟版」。之不過，E70個鏡頭就升級為200萬像素，影相時更可儲存於75MB內置記憶體內，若嫌唔夠用，重可外加2GBminiSD卡，儲相儲歌實夠用。</p><p>推出日期：2006年第一季</p></body></html>