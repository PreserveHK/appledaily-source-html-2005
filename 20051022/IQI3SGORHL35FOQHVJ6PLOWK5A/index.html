<html><header><meta charset="utf-8"><title>十分鐘買700萬名車</title></header><body><h1>十分鐘買700萬名車</h1><p>一連三日上海舉辦嘅奢侈品展噚日結束，據講今次成交唔錯，七百萬（人民幣，下同）嘅銀灰色Maybach六二○豪華汽車，嗰位由浙江專程嚟嘅私企老闆，花十分鐘兜一個圈就買咗，真係眼界大開。一千萬嘅黃花梨木家具、四百萬嘅世爵（Spyder）名車，通通都成為大陸富豪囊中物，咁好賣唔怪得負責單位話會將下年展覽規模擴大一倍。</p></body></html>