<html><header><meta charset="utf-8"><title>張文慈性感登台瘋狂Fans狂扯裙</title></header><body><h1>張文慈性感登台瘋狂Fans狂扯裙</h1><p>張文慈日前到東莞登台，她穿了一襲紅色低胸吊帶裙，酥胸半露在台上載歌載舞，當走近台邊時，觀眾紛紛與她握手，混亂中張文慈感到有人拉扯她的裙子，差點春光乍洩。</p><p>張文慈日前到東莞石龍溫泉酒店登台，慶祝該酒店成立十周年，她有見這喜慶日子，特別穿上一襲紅色低胸吊帶裙演出，酥胸半露在台上載歌載舞，台下男女觀眾群情洶湧，紛紛伸手上台與張文慈握手，欲近距離接觸她，更有人手多多拉扯張文慈的紅裙，令她差點春光乍洩。</p><p>選衣視乎場地</p><p>張文慈表示內地歌迷因為不是經常可以接觸到港星，所以份外熱情，她日前說：「其實我去內地登台都會視乎場地而去挑選衣服，如果去酒店ballroom，我會穿得隆重啲，但如果喺的士高，我就一定要揀着褲，咁樣安全啲。」&#13;<br> 張文慈大讚當晚的觀眾熱情得來又很斯文，她說：「佢哋都係想同我握吓手，不過可能場面混亂，有人錯手拉咗我條裙，不過我都知自己着得性感，所以額外會做足防走光措施，我除咗貼膠紙同乳貼，又着咗打底裙，好安全。」</p><p>被「抽水」大哭</p><p>問到張文慈過往登台可曾發生被「抽水」事件，她說：「記得舊年生日，我又去咗內地登台，大會諗住熄燈推個蛋糕同我慶祝生日，點知混亂中我俾人拉咗落台，而台下忽然有好多對手逗住我，我身體多個部位俾人『抽水』。」張文慈表示那次返回後台時，頓感委屈而大喊了一場。&#13;<br> 採訪：比華利</p></body></html>