<html><header><meta charset="utf-8"><title>　　陳永棋叫人食雞燉翅 - 李八方</title></header><body><h1>　　陳永棋叫人食雞燉翅 - 李八方</h1><p>噚晚四季酒店開幕，八方碰到政協常委陳永棋，問佢點睇肥龍個政改方案同煲呔新政權。棋哥係俊傑之首，當然最知行情。佢同八方講，煲呔同肥龍可謂「最佳拍檔」，好難再搵到咁嘅配搭。&#13;<br> 至於肥龍提出嘅「不能改建議方案」，佢就舉手贊成。棋哥重爆料話，其實早前佢哋見過煲呔，要求佢將所有百幾個政協都放入選委會做政界代表，但係因為煲呔要取得民主派支持，所以就只係加咗兩個位畀政協，而區議會嘅成員就入晒去。&#13;<br> 當然棋哥認為政協重要啲啦，佢形容政協為顧全大局冇出聲，都希望民主派同香港人都一樣，𠵱家已經整咗煲雞燉翅畀大家食，唔好一定要雞鮑翅先至肯收貨。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>