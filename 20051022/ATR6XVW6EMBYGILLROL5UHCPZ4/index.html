<html><header><meta charset="utf-8"><title>今日開倉：開季都狂減民族Pashmina$38抵</title></header><body><h1>今日開倉：開季都狂減民族Pashmina$38抵</h1><p>今夏民族風大熱，及至秋冬，一眾女士開始搜括冬衣，明星爭相示範披肩。專營印度民族披肩批發的嘉洋承批歐美大牌子，其貨品手工包括釘珠、水晶、織花、剪花、紡紗及紮染，老闆Alex今次喺季頭開倉益大家，減價貨品低至2折，由$38至$580不等，款式過千，重要件件唔同，要掃貨就要把握機會！&#13;<br>&#13;<br>記者：葉靜君&#13;<br>攝影：周旭文&#13;<br>Model：Suifi@Puremodel</p><p>澳洲羊毛製質料有保證</p><p>嘉洋的披肩全為印度人手製造，據Alex表示，他們更有為歐美品牌代工生產。小記親自視察過，發現質料同手工都屬於高質素。其大部份披肩都係用澳洲羊毛（MerinoWool）造，比起普通羊毛幼細30%，色牢度高，所以色彩十分豐富。其質感幼細、觸感柔軟，唔易引起皮膚敏感，通過歐洲STR測試標準，品質有保證。</p><p>內層羊絨Pashmina$38</p><p>在嚴冬時，山羊身上會長出很多層厚厚的羊毛以禦寒，冬天時長出來的內層羊絨就係Pashmina的來源嘞。由於質地又柔又暖，毛質精純，唔會造成皮膚的任何痕癢或不適感。平時唔使三五百蚊都入唔到貨，38蚊一條？真係平到笑喎！&#13;<br> &#13;<br> 面積：70cm×180cm&#13;<br> 原價：$360&#13;<br> 開倉價：$38</p><p>頂級Jamawar$400有找</p><p>香港人鍾意又靚又平，但係靚手工嘅披肩閒閒哋千幾二千蚊，呢款披肩全人手製作，400蚊有找。其最大的特色乃印度人手織花，唔講你唔知，印度織花名為Jamawar，古時中東地區解作貴族布疋。除咗織花之外，佢重有人手彩棉線加珠片，據Alex所講，就連印尼前總統都睇中。&#13;<br> &#13;<br> 面積：70cm×180cm&#13;<br> 原價：$1,850&#13;<br> 開倉價：$398</p><p>新款閃閃紗</p><p>人手織花係用安哥拉羊毛造，比普通羊毛暖好多。有剪花手工，其因應顏色的配搭，織出不同圖案及顏色。有埋閃閃紗（Lurex），呢種紗係今年款式，以閃紗織入去做Pattern，令披肩增加不少光彩。&#13;<br> &#13;<br> 面積：50cm×180cm&#13;<br> 原價：$880&#13;<br> 開倉價：$268</p><p>超抵Cashmere頸巾100蚊</p><p>100%Cashmere都只係$100！Cashmere係最輕最暖的優質羊毛，價錢也最貴，向來為高級時裝品牌所選用。這裏的Cashmere有多款圖案同顏色，有配水貂球啦，兔毛邊啦，比起普通羊毛暖好多。&#13;<br> &#13;<br> 面積：30cm×160cm&#13;<br> 原價：$380&#13;<br> 開倉價：$100</p><p>Swarovski水晶披肩</p><p>呢款方巾係人手織花，每條上面鑲有200粒Swarovski水晶，披肩加水晶閃閃生光，呢個配搭簡直一絕。</p><p>面積：100cm×100cm&#13;<br> 原價：$1,250&#13;<br> 開倉價：$280</p><p>新款彩棉線</p><p>彩棉線係今年新款，亦係咁多款之中最Colourful嘅，鑲埋三色珠片，夠晒搶眼。&#13;<br> &#13;<br> 面積：70cm×180cm&#13;<br> 原價：$850&#13;<br> 開倉價：$250</p><p>潮興斗篷</p><p>今季除咗興披肩之外，亦都潮興斗篷，這裏款式多多，有狐狸毛、澳洲羊毛同埋水晶斗篷。呢件狐狸毛Trim邊斗篷質料上乘，都只係賣五百幾，喺百貨公司真係買條毛都唔止。&#13;<br> &#13;<br> 面積：80cm×80cm&#13;<br> 原價：$2,250&#13;<br> 開倉價：$528</p><p>開倉日期：即日至2005年11月16日&#13;<br> &#13;<br> 開倉地址：&#13;<br> （1）太子倉──九龍旺角彌敦道750號始創中心地庫（11am-9pm）&#13;<br> （2）荃灣倉──荃灣南豐中心21樓2102K室（11am-8pm）&#13;<br> （3）中環倉──干諾道中30-32號莊士大廈201室（11am-8pm）&#13;<br> （4）灣仔倉──灣仔道125號國泰88廣場G27-30舖（11am-9pm）&#13;<br> &#13;<br> 付款方法：現金/信用卡（購物超過$500）&#13;<br> 查詢電話：31078701</p></body></html>