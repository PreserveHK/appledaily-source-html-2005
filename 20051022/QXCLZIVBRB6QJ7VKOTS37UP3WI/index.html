<html><header><meta charset="utf-8"><title>吉祥物變婚禮信物</title></header><body><h1>吉祥物變婚禮信物</h1><p>婚禮上的愛情信物通常都係鑽石戒指，不過南京有一對新人喺婚禮上交換嘅竟然係十運會吉祥物──金麟。佢取材自中國傳統吉祥物麒麟。金麟紀念品好賣得，十月每日銷售四萬蚊人民幣。唔講唔知，吉祥物係七二年德國慕尼黑奧運會開始有嘅，每次都為主辦國帶嚟唔少收入，就好似○四年嘅悉尼奧運會，吉祥物嘅銷售收入就有成十五億港幣。</p></body></html>