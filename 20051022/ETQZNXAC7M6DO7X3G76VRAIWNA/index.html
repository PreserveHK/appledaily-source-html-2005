<html><header><meta charset="utf-8"><title>慳得就慳：賽車風隔環保又慳錢</title></header><body><h1>慳得就慳：賽車風隔環保又慳錢</h1><p>邊個話原裝位Racing風隔，淨係畀跑車用㗎！原來呢類風隔無論乾式或濕式構造，都比原裝紙風隔環保同慳油，最緊要係慳錢喇。早前，筆者曾向改裝車專家Tony請教，佢話汽車用嘅風隔，猶如人的鼻孔，係呼吸系統最重要一環，既可以用來阻隔塵埃，又可保持引擎呼吸暢順，車主要定期檢查同更換風隔，但不妨考慮吓改換這類原裝位Racing風隔。&#13;<br>&#13;<br>記者、攝影：陳偉林</p><p>2萬公里洗一次</p><p>據Tony所提供的意見，原裝位的Racing風隔，透氣度較一般跟車的原裝紙風隔為高，配合上現今普遍的電腦控制電子點火系統，無疑令汽車起步初段變得爽朗，每每在不知不覺間踏深油門，予人有多用了油的錯覺；惟引擎轉速在中段過後，卻因Racing風隔透氣度高，進氣阻力大大減低，有助燃油跟空氣混合得更好，高輸時耗油量相對會較低。這類Racing風隔平均只需2萬公里清洗一次，兼有LongLife的特點，就算價錢高出一半都物有所值！</p><p>原裝紙風隔：&#13;<br> ＋平價，＄80-＄200一個&#13;<br> ＋能保持細馬力汽車的低轉扭力&#13;<br> －不能清洗&#13;<br> －約3,000公里便需換&#13;<br> －高轉行車時引擎不暢順&#13;<br> &#13;<br> 高性能風隔：&#13;<br> ＋可以循環再用&#13;<br> ＋高轉時有助燃油跟空氣混合&#13;<br> ＋隨時清洗，可保持最佳吸氣狀態&#13;<br> ＋用於電子燃油噴注和電子點火的汽車，會更慳油。&#13;<br> －價錢較貴，$500-$800一個</p></body></html>