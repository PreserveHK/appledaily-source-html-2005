<html><header><meta charset="utf-8"><title>星級名車︰李燦森測試激改Skyline惡辣好操控</title></header><body><h1>星級名車︰李燦森測試激改Skyline惡辣好操控</h1><p>Skyline多年來一直有大量捧場客，新款350GT改頭換面，造型圓渾。行貨暫時仍未推出，水貨商早已引入，還對外觀進行改造，車子頓時辛辣起來，請來李燦森一試表現，原來辛辣外表，卻蘊藏了一份安穩的操控感覺。同場加映改裝黑魂版本Alphard，220匹馬力配低重心車身，發揮MPV暴走潛能。&#13;<br>&#13;<br>記者：戴維浩　攝影：陳陶鈞&#13;<br>查詢：28388410（www.wald.com.hk）&#13;<br>WALD（HongKong）Co.,Ltd</p><p>森仔評語</p><p>WALDSkyline350GT改裝清單</p><p>4輪19吋輪圈&#13;<br> WALD包圍連頭唇、尾翼&#13;<br> WALD直徑120mm拋光雙出死氣喉&#13;<br> BREMBO四活塞卡鉗&#13;<br> WALD真皮座椅</p><p>辣樣似淑女</p><p>森仔一向對辣車有特別喜好，曾經擁有雷諾ClioV6、「掃把佬」Imperza，日常駕駛ImperzaSti旅行車。未上車，他已經對車子產生好感，低重心車身，車前包圍大進風口，外拋沙板，「外形夠辣，驟眼望落去，架車個樣有啲似350Z，尤其係個尾！」尾翼加上圓渾線條，確有幾分似350Z，兩車同用VQ35DE3.5公升引擎，煞車亦是共同系統。</p><p>制動良好過彎冇難度</p><p>驅車外出兜風，引擎輸出280匹馬力，車子表現相當好動。「係咁意踏油門，已經有推背感覺！」登上山道，尾喉發出怒吼，手動排檔徘徊於2、3檔之間，「根本冇機會落４波，彎多路窄，好彩個Brake好敏感，我相當放心！」全賴一套BREMBO四活塞卡鉗，收油、制動、再加速出彎，順利完成。車身低重心，全因彈簧伸縮距離給縮短了，過彎穩定性有所提高，「我揸開『掃把佬』四驅，係咁意畀啲油都可以過到彎，呢架車過彎都唔錯。架車係後驅，如果可以，我好想試吓用佢嚟甩尾，應該相當過癮！」</p><p>車內音響有水準</p><p>「個Seat位好包，有實在感覺，入彎時都可以坐得好穩！」前座是WALD設計真皮桶座，對背部有一定承托力。「3幅式軚環手感幾好，可能係我個人喜好關係，以街車嚟講，大小算係適中。」試車不忘試音響，森仔特意拿了CD試播，感覺良好，畢竟車內擁有1套6個BOSE揚聲系統，音質有一定水準。</p><p>惡辣造型</p><p>跑格車廂</p><p>同場加映&#13;<br>黑魂Alphard</p><p>車子是本田Alphard3.0版本，黑色車身用了多項WALD外觀改裝部件，樣子頓時兇狠起來。車身加裝部件包括全車包圍、尾翼、尾車牌橫邊、軚軨、Low底彈簧、單出尾喉；內櫳用了桃木裝飾，包括中央控台、雜物箱及軚環，座椅則用了透氣真皮座椅，配合原裝DVD、LCD電視，感覺高貴舒適。&#13;<br> 引擎不需大改動，沿用3.0公升V6原廠產品，馬力輸出足有220匹，極有暴走潛能。接近兩噸車重，低重心車身行車穩定，加上改低彈簧，走多彎道路，車身傾側減少，循迹能力有所提高。雖然彈簧改低了，但沒有改硬避震，行車柔順沒有顛簸感覺，不失家庭或商務車輛原有風格。</p><p>黑魂外形</p></body></html>