<html><header><meta charset="utf-8"><title>東芝A80唔開機都有片睇</title></header><body><h1>東芝A80唔開機都有片睇</h1><p>桌面電腦玩影音已經唔係新鮮事，近年Notebook亦都大吹影音風，闊銀幕兼靚聲已經比比皆是，不過點靚都好，最緊要就係「Boot」起部機先！不過東芝最新NotebookSatelliteA80，玩影音之餘更玩方便，毋須啟動Windows，就可以睇DVD或者聽CD，原因就係內置「ExpressMediaPlayer」程式，唔使開機已經可睇戲！A80更用上Radeon×30064MB顯示卡，配合15吋ClearSuperView芒，畫面非常光猛，就算打機亦都唔會窒吓窒吓。話明影音Notebook，有靚畫面亦都要有靚聲，所以機身內置Harman/Kardon喇叭，支援SRSTruSurroundXT音效，現場聽勁好聲！</p><p>燒錄DualLayerDVD+R</p><p>A80唔單止專注影音播放，其他硬件亦都照顧有加，用上第二代Centrino處理器，以全新915PM晶片取代舊款的855GM，行起程式上嚟當然更快更順。而且光碟機亦都係重本之作，內置DVDSuperMultiDrive，支援DualLayer（+R），最高可儲存8.5GB容量，用家可以燒得更多慳得更多！	</p><p>Profile</p><p>處理器：IntelCentrino1.73GHz&#13;<br> 顯示器：15吋&#13;<br> 記憶體：512MB&#13;<br> 硬碟：60GB&#13;<br> 光碟機：DVDSuperMultiDrive&#13;<br> 擴充介面：USB2.0×2、IEEE1394、S-VideoOut、Serial、紅外線、6合1讀卡器&#13;<br> 體積：338×279.7×29.4/36.9mm&#13;<br> 重量：2.7kg&#13;<br> &#13;<br> 其士　查詢電話：29533555</p></body></html>