<html><header><meta charset="utf-8"><title>鍾麗淇避談結婚事</title></header><body><h1>鍾麗淇避談結婚事</h1><p>鍾麗淇噚日去咗元朗舉行嘅活動，客串做模特兒，佢表示揸車入元朗用咗成個鐘，做完活動後又要趕返出中環，飲好友黃佩霞嘅喜酒，雖然好頻撲，但仍然會以愉快嘅心情行catwalk。當問到佢見黃佩霞結婚，有冇考慮到自己同梁榮忠嘅婚姻問題時，鍾麗淇即時迴避問題，重以趕時間為理由急急腳走人㖭。</p></body></html>