<html><header><meta charset="utf-8"><title>世貿娛波：牛魔王落難灣仔<br>韓農殺埋身詹瑞文救觀眾</title></header><body><h1>世貿娛波：牛魔王落難灣仔<br>韓農殺埋身詹瑞文救觀眾</h1><p>反世貿示威遊行人士前日行動升級，與警方爆發激烈衝突，灣仔區陷入一片混亂狀況中，分別在灣仔演出兒童劇的詹瑞文及舞台劇的莫文蔚同樣大受影響。被迫取消多場演出的詹瑞文，前日演出日場後更被警方要求封館，禁止四百多名觀眾離開，扮演牛魔王的詹瑞文惟有加料娛賓。而取消前晚和昨午兩場演出的莫文蔚，昨晚則繼續開騷。</p><p>前日下午灣仔爆發世貿會議開幕以來最激烈的示威衝突，當時詹瑞文正在灣仔藝術中心演出兒童劇《查查茶篤撐》，由於下午五時許演出完畢時，示威的韓國農民剛巧衝破警方防線，令警方大為緊張，為免觀眾散場時發生意外，警方遂與藝術中心商議封鎖大門禁止出入，近四百名家長及小朋友滯留館內。</p><p>善用時間&#13;<br>加料演出教授舞台技術</p><p>詹瑞文昨在電話中說：「完騷之後有近六十名示威人士喺中心外聚集，氣氛好緊張，警方就建議我哋暫時封館，叫觀眾留喺館內，當時班家長同小朋友表現好鎮定，其間有家長話不如影相吖，於是我哋成班演員就同班觀眾逐一影合照，我一路影一路諗，不如做啲有教育意義嘅嘢，於是我就加料做多十幾二十分鐘，用番牛魔王身份介紹舞台技術畀觀眾認識。大概五點五十分左右，警方就話觀眾可以分批離開，二十個一批咁走。」&#13;<br> 詹瑞文表示劇團其實早為世貿做足準備，購買大批清水和糧食擺放在藝術中心內，亦有跟中心開會研究封館應變及後備電源問題。問詹瑞文回家時可有遇上困難？他說：「噚日我個女都有嚟睇，我部車泊喺灣仔攞唔到，我咪抱住個女行去金鐘搭地鐵落銅鑼灣，然後諗住行番去肇輝台（司徒拔道）屋企，好在後來見到部的士，唔使抱住個女行斜路。」</p><p>反對世貿&#13;<br>「打住公平牌嘅暴力行為」</p><p>詹瑞文又不諱言站在反世貿農民的一邊，他說：「啲人去到一個極端先至遊行示威，美國要求南韓政府開放市場，其實係打住公平牌嘅暴力行為；好似陸叔（陳永陸）喺世貿宣傳片裏面話，世貿帶畀人多啲選擇，呢種心態我唔贊同，因為呢個心態只係睇自己，冇顧及人哋，應該將目光放遠啲至啱，但示威演變成暴力事件，我都覺得有啲惋惜。」而《查》劇前晚及昨日上、下午三場均取消，改於本月二十九日晚及明年一月一日上、下午演出。&#13;<br> 同樣在灣仔演出百老滙舞台劇《吉屋出租》（《Rent》）的莫文蔚，亦先後取消了前晚和昨午兩場演出，但昨晚已如常在演藝學院演出。莫文蔚昨晚約七時半匆匆趕抵場館，問她為何這麼遲才到場？莫文蔚說：「我個頭已經整咗一半，所以唔怕遲。我今朝都有嚟綵排，但到開騷前個幾鐘頭先至接到通知話晏晝嗰場取消。咁警方都係擔心演員同觀眾安全問題，先至建議主辦單位咁做㗎啫！」</p><p>因禍得福&#13;<br>銅鑼灣晚膳服務特別好</p><p>另一方面，容祖兒（Joey）、李逸朗（Don）及蔣雅文（Mandy）昨到屯門市廣場出席「聖誕好玩齊齊Fun」活動。前晚灣仔因實施封路措施兼封閉紅隧，Joey出席完《勁歌》優秀選後，司機需改路經東隧再繞山路走了大半個港島才返抵位於半山的家。而Joey得知司機住在灣仔無家可歸，便借車給他往新界投靠親戚。&#13;<br> 對於《勁歌》因世貿新聞而中途停播，Joey說：「咁都冇辦法，呢啲係大事。」問她可覺得農民行為激進？Joey說：「唔識批評。」幸好這幾天遊行未有影響Joey工作，大前晚她在銅鑼灣食晚飯時，發現夥計服務特別好，原因是酒家生意被遊行影響。&#13;<br> 阿Don和Mandy則透露前日韓國農民突破警方防線時，二人正在灣仔一露天餐廳影相，目睹遊行的示威者浩浩蕩蕩經過，而當他們乘保母車經紅隧離開時，突然被便衣探員叫停，要求他們掉頭，Don說：「警員問我哋點解駛到入嚟，佢話好危險，叫我哋掉頭用西隧走。」</p><p>受困家中&#13;<br>林嘉欣被迫走堂唔開工</p><p>家住大坑的Mandy則表示因家中沒有電視，故不停留意收音機新聞，家人亦叮囑她不要離家，但她仍偷偷到時代廣場吃飯。Mandy說：「我喺時代廣場門口見到兩個韓國農民包住個頭食煙，就聯想唔知係咪晏晝被扑穿頭嗰兩個示威者。」因難得見到銅鑼灣街頭空無一人的奇景，Mandy更特地返家拿相機拍照留念。&#13;<br> 此外，林嘉欣昨午原定帶同二十名fans到觀塘出席「愛心相連PassItOn」探訪活動，但因反世貿示威遊行的緣故，家住灣仔區附近的她未能出門工作，加上主辦單位指活動地點與觀塘法院頗接近，終因安全理由決定取消探訪。&#13;<br> 事後嘉欣透過助手在電話中表示昨早九時主辦單位同意取消探訪，又透露她前日本要到藝術中心上演技堂，最後亦因示威而取消。&#13;<br> 採訪、攝影：戴彩煥、馬建華、陳偉權</p></body></html>