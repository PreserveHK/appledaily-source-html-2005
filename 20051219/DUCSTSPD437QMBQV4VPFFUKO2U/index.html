<html><header><meta charset="utf-8"><title>　　蔡子強讚警察做得好 - 李八方</title></header><body><h1>　　蔡子強讚警察做得好 - 李八方</h1><p>中大學者蔡子強噚日都有去示威區感受氣氛，佢話示威比佢想像中平和，參加人數亦比預期少，可能同前兩日拉咗班人有關啦。&#13;<br> 蔡子強都讚差佬今次清場做得幾好，差佬冇即刻拉人走，反而用拖字訣，拖到啲示威者攰晒、冇晒士氣先至拉人，咁就避免咗好多衝突，反而係部份傳媒唔係幾好，將啲衝突形容到好似暴動咁！其實大家都係做自己嘢啫，農民又冇攻擊平民、又冇搶掠，佢哋嘅目標淨係要入會展，差佬就係守住唔畀你入，咁距離暴動重差好遠！&#13;<br> 八方都覺得蔡子強講得啱嘅，但係香港人同香港警隊一樣，好耐都未見過咁大場面，所以特別誇張，冇辦法啦。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>