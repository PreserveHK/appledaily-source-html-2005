<html><header><meta charset="utf-8"><title>南京廚師肚皮當砧板</title></header><body><h1>南京廚師肚皮當砧板</h1><p>南京一家飯店嘅大廚唔單止刀法好，重有個神仙肚皮，佢經常手持兩把大刀將自己肚皮當作砧板，話咁快就將一塊豬肉切成肉碎，但係肚皮就絲毫無損。據講呢門手藝最講究手腕上嘅功夫，稍有差池，就可能令自己嘅肚皮開花㗎。大廚嘅精湛刀法，吸引咗好多顧客特登來幫襯。</p></body></html>