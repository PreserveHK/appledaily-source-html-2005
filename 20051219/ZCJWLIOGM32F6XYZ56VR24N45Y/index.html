<html><header><meta charset="utf-8"><title>Kenny機場失行李</title></header><body><h1>Kenny機場失行李</h1><p>導演劉鎮偉、謝霆鋒、蔡卓妍（阿Sa）、范冰冰、梁洛施和關智斌（Kenny）等昨日抵達北京為《情癲大聖》舉行記者會及首映禮，昨日在記者會上，一身便服打扮的Kenny表示：「今朝喺香港搭港龍機，到埗後發現行李唔見晒，後來打畀航空公司了解，先知漏咗喺香港，航空公司保證喺下班機，送番啲行李畀我，但記者會舉行前，重未攞番行李，所以惟有着便服。」&#13;<br> 阿Sa同霆鋒談起世貿舉行期間發生嘅示威同騷亂事件，他們不約而同表示十分恐怖，阿Sa話：「噚晚我同阿嬌坐車經過百德新街時，見到好多警察，佢哋見到我同阿嬌落車時都好驚奇，噚晚交通幾擠塞，真係未見過示威場面可以咁激。」&#13;<br> 採訪、攝影：曾小嘉</p></body></html>