<html><header><meta charset="utf-8"><title>缺熱水爐　寒天煲水沖涼</title></header><body><h1>缺熱水爐　寒天煲水沖涼</h1><p>「我哋兩母女每晚沖涼都好大陣仗，因為屋企冇熱水爐，所以邊個沖涼；另一個就要幫手煲水同添水，好多工夫要做。」陳女士歎道。&#13;<br> 四十七歲的陳女士，離婚多年，現與一名十八歲女兒同住。單親的路途本來不易走；加上兩母女皆為長期病患者，生活更加艱苦。陳女士表示︰「我半年前做過腦手術，割咗一個七厘米嘅瘤，好彩化驗證實係良性，先冇咁擔心；不過，嗰排要個女照顧我，佢就辛苦啲。」&#13;<br> 陳女士女兒阿麗，她本身亦百病纏身。&#13;<br> 她因為胰臟發大及患血管瘤，自幼與醫院為伍，並動過無數次手術。</p><p>長期病患　生活艱苦</p><p>經常出入醫院的她，目前就讀中二，由於身體欠佳，加上讀書壓力大，阿麗年前不幸患上抑鬱症，正接受藥物治療。</p><p>讀書受壓　服藥穩定</p><p>「醫生都有叫我唔好畀咁大壓力自己，呢排轉咗新藥，情緒穩定啲，但一日要食成十幾粒藥。」阿麗扁着嘴說。&#13;<br> 陳女士早年曾於餐廳及護老院任職，後來身體轉差，被迫辭工養病，兩母女現靠綜援金過活。</p><p>街頭拾荒　慳儉度日</p><p>「我哋平日要好慳先過到日子，屋企有乜需要，我兩個會先去垃圾房搵，好似枱櫈、梳化都係執番嚟，但始終搵唔到一部熱水爐。」阿麗指︰「天氣咁凍，啲水好快就唔夠熱，媽媽要喺廚房不停幫我煲水，我覺得好唔方便，所以想有一部熱水爐。」蘋果日報慈善基金有見母女苦況，近日天氣嚴寒，即撥款助她們買氣體熱水爐及並付安裝費。&#13;<br> 捐款編號：C1888&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：sservice@appledaily.com</p></body></html>