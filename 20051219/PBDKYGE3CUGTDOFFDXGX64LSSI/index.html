<html><header><meta charset="utf-8"><title>勁歌論壇反暴力亂港<br>Eason勸農民少食肉收火&#13;<br></title></header><body><h1>勁歌論壇反暴力亂港<br>Eason勸農民少食肉收火&#13;<br></h1><p>一班歌手前晚在電視城出席勁歌活動，發表對韓農反世貿示威的看法，陳奕迅（Eason）着他們少吃肉以免脾氣暴躁，克勤則指摘韓農擾亂香港秩序。</p><p>陳奕迅、李克勤、陳小春、古巨基、楊千嬅及Twins等前晚在將軍澳電視城出席《2005勁歌金曲優秀選第三回》，節目本於九時半現場直播，但因播放韓農反世貿示威而作出節目調動，眾歌手在化妝間亦有收看最新示威情況。</p><p>盡量唔出街</p><p>對於韓農反世貿示威，Eason說：「如果夜晚返唔到屋企，咪去澳門或者九龍塘開房囉，其實有睇新聞都感受到啲氣氛㗎，香港要唔要戒嚴呀？我聽日盡量唔出街呀，示威真係幾危險。」&#13;<br> 問Eason支不支持農民？他說：「佢哋嚟自邊度㗎？香港都有農民㗎？我唔清楚佢哋立場，唔方便講太多，暴力解決唔到問題㗎，叫佢哋食少啲肉，我自己都少食肉，脾氣冇咁大，清腸胃呀。」&#13;<br> 克勤則說：「唔好搞咁多問題啦，香港係福地，唔好搞到我哋啦。」克勤之後又指摘農民，他說：「冇理由去人哋地方搞咁多嘢，雖然係話有人權，如果人哋去你國家搞到咁，得唔得呀？」&#13;<br> 小春亦表示不滿韓農來港示威，他說：「唔好搞咁多嘢啦，香港經濟飛黃騰達，我明白韓農嘅心態，但唔好搞亂香港嘛，跳海都ok，暴力解決就嚴重咗，唔好咁激進，和平少少都得啫，佢哋應該去抗議佢哋韓國貿易部長，香港係個和平示威嘅地方，搞到長毛都唔敢抬副棺材出街呀。」&#13;<br> 小春謂香港很多人都不了解何謂世貿，政府之前應教曉大家究竟世貿會議是甚麼，他說：「我知乜叫WTO，即係貿易公平最好。」小春又讚揚警方今次處理得很好。</p><p>陳苑淇激動</p><p>此外，前晚共頒發十二首金曲（詳見附表），歌手又以聖誕主題作出打扮，互選V嘩型格大獎，最終由何韻詩奪得。而Eason當晚共奪三獎，成為大贏家。陳苑淇在拿着獎項拍照時，竟激動得哭了起來。&#13;<br> 採訪：馬建華、王連連&#13;<br> 攝影：陳偉權、何國豪</p></body></html>