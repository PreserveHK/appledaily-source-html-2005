<html><header><meta charset="utf-8"><title>無印開幕演奏手鈴</title></header><body><h1>無印開幕演奏手鈴</h1><p>港人愛日貨係不爭嘅事實，所以唔少日資企業都密密在港開業，無印良品可以話係當中表表者，佢哋一度撤離香港市場，但最後都捨不得，上周五重喺美麗華商場開第５間分店，新店佔地近7000呎，投資額達1200萬元，重特登請人喺現場演奏比較少見嘅手鈴（HandbellPerformance，圖一），特別得嚟又有心思！&#13;<br> 香港董事總經理生明弘好（圖二）同華華講，明年秋冬會開多兩間舖㖭，面積7至8千呎，家吓同幾個業主傾緊租約，所以未定實地點，但其中一間應該會喺港島區。生明弘好話，每間新店需要30至40個員工打理，所以來年會請多60至80名員工。&#13;<br> 至於現有員工今年有冇得加人工，就要等到1月會計計好盤數，睇下有冇得賺先至可以做決定。之不過新店開張之日華華見到好多客人大包細包咁狂入貨，相信員工們收到好消息的成數都幾高。</p></body></html>