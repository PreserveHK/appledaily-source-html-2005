<html><header><meta charset="utf-8"><title>「攞WTO嚟搞勞民傷財」<br>杜汶澤斥港府好大喜功</title></header><body><h1>「攞WTO嚟搞勞民傷財」<br>杜汶澤斥港府好大喜功</h1><p>黎明、杜汶澤及葉璇昨到apm出席電影《情義我心知》宣傳活動，吸引了過千名市民圍觀。對於反世貿示威，阿澤批評港府舉行世貿會議是好大喜功的表現，勞民傷財，還表示政府「攞嚟做都多餘」，並十分同情香港警察。</p><p>黎明（Leon）、杜汶澤及葉璇於觀塘apm出席《情義我心知情義日》，圍觀的市民迫滿整個商場，場面熱鬧。&#13;<br> 對於反世貿示威一事，杜汶澤覺得今次事件最慘的是香港警方，他說：「今次最慘就係警察，佢哋要維持香港秩序同安全，成件事上面佢哋就最無辜，佢哋都知道班示威者係想爭取自己嘅權益，所以佢哋係諒解嘅。」&#13;<br> 阿澤又批評香港政府說：「我都唔知政府做乜要攞個WTO嚟搞，咁做咪表現到佢好大喜功嘅作風囉，根本都唔關香港人事，墨西哥都搞過啦，有乜嘢咁大不了啫，攞嚟做都多餘。」</p><p>讚市民義派飲品</p><p>阿澤更盛讚香港市民於事件中的表現，他說：「香港人今次表現好好，識得拎啲餅乾同飲品畀啲示威者，而且啲商戶做唔到生意又冇怪佢哋，香港政府呢啲就勞民傷財！」&#13;<br> 葉璇覺得一眾示威者以暴力方法表達是不明智，因為會令自己受傷之餘又會影響到香港市民，她說：「我認為弱小國家應該係要自強不息，但係就唔應該去人哋嘅國家搗亂，另一方面我都明白佢哋好慘嘅。」</p><p>支持警方保治安</p><p>Leon表示警方及示威者雙方都很無奈，警方要維護治安，而示威者則為飯碗而努力，他說：「我覺得香港警方唔似外國傳媒所指喺呢件事上唔夠硬淨，反而佢哋今次個處理方法好恰當，將傷亡數字減到最低。」本來Leon發表意見時滔滔不絕，但當記者一轉話題，問他是否剛與樂基兒度過生日時，他即說：「Sorry,nocomment.」&#13;<br> 採訪：李珮洳　攝影：陳志嵐</p></body></html>