<html><header><meta charset="utf-8"><title>參加世界越野賽預演做太太<br>黃佩霞陪未婚夫上山下海</title></header><body><h1>參加世界越野賽預演做太太<br>黃佩霞陪未婚夫上山下海</h1><p>黃佩霞的未婚夫Ryan將代表香港，遠赴瑞士參加越野賽，日前她到赤柱為集訓的Ryan打氣。黃佩霞會請十日假，親赴瑞士做後勤補給人員，全天候服侍Ryan。Ryan笑言若勝出比賽，會立即與黃佩霞結婚慶祝。</p><p>黃佩霞（Almen）近年主攻教授瑜伽，成績斐然，她將會陪同來自美國的未婚夫RyanBlair遠赴瑞士，參加世界性的越野賽「RaidWorldCupAdventureRaceSeries」。&#13;<br> 日前黃佩霞、Ryan和隊友Stuart到赤柱練習獨木舟，黃佩霞說：「大家都係對越野運動好狂熱，Ryan喺香港開專為越野運動提供課程嘅workshop，更加係第一個將越野賽引入香港嘅人，我就係參加比賽結識佢，之後開始拍拖。」</p><p>推動港越野賽</p><p>黃佩霞表示十分欣賞男友的毅力，她說：「因為呢個比賽係世界性，全世界只係得四十隊合資格參加決賽，好多運動員都係全職，Ryan同三個隊友係唯一一隊代表亞洲，因為佢同另一個隊友Stuart喺香港已經住咗十年，又好喜歡香港，所以今次決定以代表香港隊名義出賽，希望令到香港人可以留意多一啲越野賽運動。」&#13;<br> 今次比賽會橫跨意大利、瑞士及法國三地，分別有獨木舟、激流划艇、攀山、滑雪、繩索技巧同野外定向等項目，經過高達一萬五千七百八十呎阿爾卑斯山中最高嘅白朗峯（MontBlanc）。</p><p>後勤支援男友</p><p>黃佩霞都想參與賽事，她說：「我對腳有傷，加上我都未達到參加越野賽嘅體能，所以我會做佢哋嘅supportteam，到時會辛苦到冇得瞓，因為比賽成五至七日㗎。」&#13;<br> 問Ryan有何目標？他笑說：「希望可以與隊友平安地完成比賽，若然能夠勝出賽事，會立即與Almen結婚慶祝。」&#13;<br> 採訪：RitaLeung&#13;<br> 攝影：EdwardChou&#13;<br> 鳴謝：SalomonAsiaPacificAdventure</p></body></html>