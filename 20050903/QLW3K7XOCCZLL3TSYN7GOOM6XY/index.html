<html><header><meta charset="utf-8"><title>　　鄭海泉：做人唔可以靠彩數 - 李八方</title></header><body><h1>　　鄭海泉：做人唔可以靠彩數 - 李八方</h1><p>大家估吓，滙豐銀行主席鄭海泉小時候嘅成績係點？冇錯，梗係唔叻啦，所以小六之後，被派去一間類似職業先修學校嘅實用中學讀書，連升中六讀預科都冇機會。好彩天無絕人之路，憑住佢堅毅不屈嘅精神，經常去圖書館借英文書睇，結果成功考入中大讀經濟系。&#13;<br> 香港電台節目《一切從心開始》早前訪問咗鄭海泉，講述佢嘅成長奮鬥歷程。深水埗木廠出生嘅鄭海泉，自細就要摺紙盒、穿膠花，幫屋企掙外快。佢話自己今時今日做到獅子銀行大班，係比較好運，不過鄭大班又提點後輩，「做人唔可以靠彩數」，冇好好準備就永遠唔會有回報。個節目今日喺港台播出，有興趣不妨聽吓。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>