<html><header><meta charset="utf-8"><title>「佢有自己嘅生活圈子」<br>霍震霆撐仔仔戀章子怡</title></header><body><h1>「佢有自己嘅生活圈子」<br>霍震霆撐仔仔戀章子怡</h1><p>無綫昨日舉行第十屆全運會記招，日前有周刊刊登霍啟山與章子怡齊齊出現北京機場的相片，港隊總領隊霍震霆出席活動時表示兒子與章子怡的戀情屬正常社交。而司徒瑞祈更即場與大學同系的師姐葉翠翠相認。</p><p>無綫昨日於尖沙嘴舉行第十屆全運會記招，港隊總領隊霍震霆對兒子霍啟山將到美國紐約工作，他說：「佢咁後生，年輕人有自己選擇，佢想要經驗同自己有理想。」</p><p>「喺唔同場合見過」</p><p>不過當問到霍啟山是否曾與章子怡見面時，他始終不肯正面回應：「佢（霍啟山）有自己嘅生活圈子，咁多朋友，都係正常社交，有喺唔同場合見過。」當問到對章子怡印象如何，和會否欣賞由她演出的《藝伎回憶錄》時，霍震霆更拉開話題說對有四套華語片入選威尼斯影展感高興，之後為避免記者追問更立即離開。&#13;<br> 另外，藝員司徒瑞祈（阿水）以港隊游泳代表身份出席活動，他透露應屆港姐冠軍葉翠翠跟他是理工大學同系學姐，兩人昨日更即場相認。阿水說曾於一畢業時裝展上見過葉翠翠，不過當時兩人並不認識，他又說葉翠翠參選後才從同學口中得知她是同系學姐。</p><p>力證師姐冇整容</p><p>葉翠翠受訪時還笑指時裝設計系內老師都讚阿水乖，又指自己也喜歡游水，要向阿水請教正確姿勢。對葉翠翠當選後是非不斷，又被指曾整容，阿水說：「印象中冇變，都係咁靚女，我諗應該係肥瘦之分啫。我以前夠同𠵱家都唔同晒啦，咁唔通我又整過咩？」&#13;<br> 而已離開無綫新聞部的體育主播伍晃榮，今次獲邀請擔任全運會節目主持。&#13;<br> 採訪：藍文浩　攝影：何榮亮</p></body></html>