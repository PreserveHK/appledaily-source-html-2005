<html><header><meta charset="utf-8"><title>短線遊：唔覺㷫唔怕痛水槍打Game無驚青</title></header><body><h1>短線遊：唔覺㷫唔怕痛水槍打Game無驚青</h1><p>悠長的暑假剛剛結束，學生哥又開始返學，意味着炎炎夏日即將過去，秋天正要到來。如果你在暑假中，玩水玩得未夠盡興，就要快些把握機會，趁天氣還熱的時候，Encore多一次，來個愈玩愈涼快的非常水戰。	記者：梁學文&#13;<br>攝影：梁細權</p><p>終極大互片</p><p>經過三輪遊戲之後，最後就是終極大互片的時候，兩組的武器除水槍之外，還有水桶，讓參加者一享水戰大激鬥的滋味。</p><p>軍旗爭奪戰</p><p>揸旗人負責指揮和保護軍旗，隊員要把對方的軍旗搶到手；玩法看似簡單，不過講求整體合作，否則容易「有前無後，打死罷就」。</p><p>30分鐘攻防戰</p><p>攻城的一組要以攻陷對方的據點為目標；要深入敵陣，事前先練練眼界！</p><p>人質大拯救</p><p>拯救人質的難度在於會有二五仔在各組之中作叛軍，隨時射殺自己友，鬥智又鬥力！</p><p>雖然天氣時晴時雨，但不少人已急不及待打WarGame！若果你又想玩，但又怕焗、又怕痛，就要試試這個射中唔覺痛，愈射愈涼快的水槍WarGame。在西貢「荷里活大自然康體中心」的水戰主要由數個項目組成，如軍旗爭奪戰、攻防戰等，每個項目都充滿對抗性，玩時刺激又緊張。搞手邱先生說：「我們是參照WarGame形式設計水戰項目，刺激程度不比WarGame低！加上以水槍代氣槍就一定不會被射傷，減低了危險性，可以說是老少咸宜。」</p><p>中秋節愈夜愈激</p><p>水戰一般在假日的日間舉行，但在中秋節期間，就會聯同中秋晚會，由下午玩到晚上，一次過玩齊水戰、BBQ、做燈籠、放水燈等，應節到爆燈！這個中秋節不想齋食月餅點燈籠賞月般例行公事，就記住帶多套衫，相約一家大細，又或一班豬朋狗友，過一個涼浸浸的中秋節。</p><p>終極箭靶</p><p>由專業教練從旁指導，6歲以上的小朋友就可以玩，不妨比試一下眼界。（$50/20支箭）</p><p>風箏遇上風</p><p>這裏沿海，一年四季都好好風，放風箏一定放得起。加上這裏有個小草原，讓你在青葱草地上盡情奔放。（每隻$15）</p><p>特備節目</p><p>在中秋節期間，這裏提拱材料，讓你一嘗製做燈籠的樂趣。</p><p>混水摸蜆</p><p>水退的時候，可以在附近的沙灘摸蜆。又或多走幾步，去企嶺下紅樹林，可能會捉到一些較特別的海產，如短脊鼓蝦、彈塗魚等。</p><p>有遮有掩BBQ</p><p>玩完水戰換好衫，感覺餓餓哋？在有蓋BBQ場可以開餐，食物除了一般的肉類外，還有蔬菜提供呢。</p><p>玩家有SAY</p><p>報名方法</p><p>假日水戰開大餐&#13;<br> 內容：水戰＋BBQ&#13;<br> 收費：成人$138，小童$108&#13;<br> 時間：周六、周日10:00am-4:00pm&#13;<br> &#13;<br> 中秋水戰晚會&#13;<br> 內容：水戰＋海鮮燒烤BBQ＋中秋晚會（送$20懷舊攤位遊戲券）&#13;<br> 收費：$188，大小同價&#13;<br> 時間：9月16-18日4:00pm-10:00pm&#13;<br> 報名查詢：26581399（百利國際旅行社）&#13;<br> 前往：於西貢市中心乘99號巴士，或於沙田市中心乘299號巴士到達泥涌巴士站，下車沿小路行5分鐘可達。&#13;<br> 備註：30人或以上可包團</p></body></html>