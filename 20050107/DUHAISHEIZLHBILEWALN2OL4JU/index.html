<html><header><meta charset="utf-8"><title>SUV叢中發現罕有復古Defender</title></header><body><h1>SUV叢中發現罕有復古Defender</h1><p>雖然SUV性能超卓，off-road表現佳，但喺香港卻無乜用武之地，大多數車迷主要都係追捧SUV夠Tough夠Man嘅外表。今次推介嘅SUV二手盤中，以復古味濃嘅LandRoverDefender最為罕見，另外三菱Pajero嘅Evolution限量版全身包圍亦辣味十足，加埋其他歐、日熱門車款，想搵二手SUV盤嘅車迷就要趁weekend嚟九龍灣昅昅喇！&#13;<br>&#13;<br>記者：馬慶武　攝影：陳盛臣&#13;<br>&#13;<br>九龍灣展貿銷售能超級名車城　　　&#13;<br>地址：九龍灣國際展貿中心B1、B3&#13;<br>營業時間：10:30am-8:00pm</p><p>柴油Defender落地唔夠一年</p><p>採用2.5公升柴油Turbo引擎嘅Defender，二手盤喺香港極少有，配備5前速手波。車殼以鋁合金製造，四方外形極有復古軍車feel。行貨車落地未夠一年，只行1,000km，且勝在唔使訂唔使等。&#13;<br> &#13;<br> LandRoverDefender2.5&#13;<br> 製造及首次登記年份：03/04年&#13;<br> 手數：0&#13;<br> 行車里數：1,000km&#13;<br> 牌費：05年3月&#13;<br> 當年車價：約$400,000&#13;<br> 車輛提供：偉柏（94862576）&#13;<br> 二手叫價：$368,000</p><p>限量EVO版包圍最辣</p><p>Evolution限量版，3,500cc引擎輸出最大馬力達280匹，備有4前速加減波及可選擇式四驅系統。全身EVO包圍配埋19吋合金軨夠晒惡，雖然係97年車，但車身保養得好新淨，十萬多嘅二手價亦算合理。&#13;<br> &#13;<br> 三菱Pajero3.5EVO版&#13;<br> 製造及首次登記年份：97年&#13;<br> 手數：1&#13;<br> 行車里數：43,300km&#13;<br> 牌費：05年2月&#13;<br> 當年車價：約$380,000&#13;<br> 車輛提供：金滙（60331222）&#13;<br> 二手叫價：$118,000</p><p>恒式四驅內櫳夠豪</p><p>配備V6引擎、可升降及調校軟硬避震，恒式四驅加上加減波。內櫳方面，真皮電動Seat位、多功能桃木軚齊晒，設備豪華。&#13;<br> &#13;<br> 福士Touareg3.2&#13;<br> 製造及首次登記年份：04年&#13;<br> 手數：2&#13;<br> 行車里數：8,900km&#13;<br> 牌費：05年3月&#13;<br> 當年車價：約$630,000&#13;<br> 車輛提供：盈焯（91312322）&#13;<br> 二手叫價：$548,000</p><p>齊料包圍裝備實用</p><p>擁有一身SportPackage，有齊腳踏、車頂行李架、19吋合金軨、天窗等裝備。另外亦有頭尾泊車感應系統，夠實用。&#13;<br> &#13;<br> 寶馬X53.0&#13;<br> 製造及首次登記年份：02年&#13;<br> 手數：2&#13;<br> 行車里數：22,000km&#13;<br> 牌費：05年4月&#13;<br> 當年車價：約$680,000&#13;<br> 車輛提供：三堡（94996389）&#13;<br> 二手叫價：$478,000</p><p>7人大型SUV原汁原味</p><p>7座4,700cc大型SUV極具份量，車廂闊落，力量輸出雄猛。車身車廂內外都極為原裝，擁有避震升降調校、四驅等off-road性能。&#13;<br> &#13;<br> 豐田Cygaus4.7&#13;<br> 製造及首次登記年份：00年&#13;<br> 手數：1&#13;<br> 行車里數：38,000km&#13;<br> 牌費：已到期&#13;<br> 當年車價：約$600,000&#13;<br> 車輛提供：世準（81096900）&#13;<br> 二手叫價：$328,000</p><p>冷門之選後生版「哈仔」</p><p>行貨並無引入嘅日本版車款，外形較細較流線，就好似同廠「哈仔」嘅後生版本。備有加減波、泊車Sensor、白光頭燈等裝備。&#13;<br> &#13;<br> 豐田Kluger3.0&#13;<br> 製造及首次登記年份：01年&#13;<br> 手數：1&#13;<br> 行車里數：26,000km&#13;<br> 牌費：已到期&#13;<br> 當年車價：約$388,000&#13;<br> 車輛提供：榮暉（94996885）&#13;<br> 二手叫價：$188,000</p><p>牌費到9月只行3000km</p><p>熱門7座SUV，可選擇式四驅系統，挑木裝飾，雖然二手價唔係平新車好多，但呢架只行咗3,000km，而且牌費至9月。&#13;<br> &#13;<br> 豐田Prado3.4&#13;<br> 製造及首次登記年份：03年&#13;<br> 手數：1&#13;<br> 行車里數：3,000km&#13;<br> 牌費：05年9月&#13;<br> 當年車價：約$399,000&#13;<br> 車輛提供：德誠（62559898）&#13;<br> 二手叫價：$338,000</p></body></html>