<html><header><meta charset="utf-8"><title>EZIOMP3手機人細聲大</title></header><body><h1>EZIOMP3手機人細聲大</h1><p>手機界玩轉相機界之後，近期再玩轉MP3機界，主打播放MP3功能嘅手機如雨後春笋，最新報到嘅就有呢部嚟自韓國嘅EZIOMB330，直身機搭上環形天線，賣相未必算最靚，不過起碼會令你留下印象。不過最出色就係機身只有90mm長，同一張卡片咁上下，重要有埋mini-SD插槽，聽心愛MP3音樂同影靚相，完全唔使就住就住。而聽歌時唔單止可以用耳筒，機背更設有兩個喇叭，唔使開到最大聲都夠用。而喇叭上亦有「影相三寶」，30萬像素鏡頭、閃燈、自拍鏡，聽歌影相一機搞掂！因為MB330機身細，所以6萬5色芒亦相對地細，不過$2,180就可以買部手機當埋MP3機用，連買MP3機錢都慳番，亦都算抵玩！&#13;<br>&#13;<br>記者、攝影：劉耀祥</p><p>PROFILE&#13;<br> 制式：GSM雙頻&#13;<br> 顯示器：1.3吋（6萬5色）&#13;<br> 功能：30萬像素鏡頭、mini-SD卡槽、MP3播放/鈴聲、64和弦、JAVA&#13;<br> 備用時間：170小時&#13;<br> 通話時間：3.5小時&#13;<br> 體積：40.4×90×18.2mm&#13;<br> 重量：50g&#13;<br> $2,180&#13;<br> &#13;<br> PCCW　查詢電話：28881888</p></body></html>