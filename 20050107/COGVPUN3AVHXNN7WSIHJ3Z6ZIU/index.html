<html><header><meta charset="utf-8"><title>　　湯家驊籌款最後衝線 - 李八方</title></header><body><h1>　　湯家驊籌款最後衝線 - 李八方</h1><p>四十五條關注組聯同各政黨同組織，由舊年除夕起至噚日喺全港舉行籌款，希望幫助南亞數以十萬計嘅災民。&#13;<br> 關注組噚日最後衝刺，湯家驊連立法會都唔開，喺銅鑼灣渣甸坊攞住個吉他大唱《Wearetheworld》。最後點數，七日一共籌得九十四萬五千多元，比原定一百萬嘅目標差咗少少，班大狀正諗緊係咪自己填埋餘額，咁好成績，大狀梗要多謝市民支持。&#13;<br> 香港人的確好有愛心，美國《世界緊急援助》行政總裁麥俊安都話值得大讚，佢話目前為止，佢哋喺全球已籌得二千幾萬物資，一百六十萬現金，目前最緊要將啲捐款送到災民手上。&#13;<br> （圖）湯大狀噚晚攞住吉他自彈自唱，得到唔少市民慷慨解囊。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>