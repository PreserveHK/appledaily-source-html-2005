<html><header><meta charset="utf-8"><title>05In&amp;Out's兩季熱着趁低吸納</title></header><body><h1>05In&amp;Out's兩季熱着趁低吸納</h1><p>時光飛逝，老掉牙都要「係咁意」來個告別04、展望05潮流的埋單結算。在減價階段最精明的入貨策略，莫過如睇定來季依然大熱款式，來個趁低吸納，至於肯定無緣在春夏再見的冬季款式，就趁勢𠵱家重凍嘅時候，嗱嗱臨着多幾次當執身彩，無謂標尾會入貨嘞。&#13;<br>&#13;<br>記者：吳小明　攝影：陳陶鈞&#13;<br>模特兒：Lenka@StarzPeople&#13;<br>化妝：ClaudyYuen@AtomicAttack&#13;<br>髮型：JacksonWong@Chin.G&#13;<br>場地：Chin.G&#13;<br>資料圖片：《忽然一周》、《蘋果日報》</p><p>告別04着得快好世界</p><p>05繼續有運行&#13;<br>&#13;<br>1.Chiffon</p><p>輕柔女性化的雪紡衣裙從來無死錯人，前年買落到今日都重着得，睇啱買定唔使猶豫。</p><p>2.Mulberry</p><p>成也KateMoss、敗也KateMoss。潮流指標近日新寵祖家老牌Mulberry，神仙棒一指，潮流寶座順勢轉移到這個倫敦老牌子，又係嗰句，WaitingList水蛇春咁長，賣埋現成呢批Stock後，下批貨重會加價，跟紅頂白你唔跟大把人跟呀。</p><p>3.飾情狂</p><p>妹仔大過主人婆，CustomJewellery人造飾物愈來愈大塊頭，隨時反客為主較衫褲鞋襪搶盡風頭，趁減價趁低吸納為上策。</p><p>4.CroppedJacket</p><p>短度怪封的CroppedJacket過去兩季暗湧連連始終未成大氣候，力有不逮或心有不甘都好，來季繼續發力，睇啱今季好入番一件半件。</p><p>5.卡通人物熱</p><p>雖說開到荼蘼，由Gabbana到Vintage到本地薑都爭先恐後無執輸叨米奇老鼠光，但爛船都有三分釘，以米奇的經典地位，着多一兩季都應該重得嘅。</p><p>6.圓頭鞋</p><p>尖頭高跟着死人都可以熱足幾季，淑女可人的圓頭鞋才剛剛興番，趁來季方興未艾的輕柔女性化熱，當可順利過渡。</p><p>售賣點</p><p>dadaGirl	（31052225）	尖沙嘴太陽廣場地庫B16號舖&#13;<br> I.T	（27307681）	尖沙嘴新港中心111-119號舖&#13;<br> JDC	（25266816）	中環德己立街10號地下&#13;<br> Mulberry	（29560830）	尖沙嘴海港城地下G210號舖&#13;<br> SistyrMoon	（21111172）	中環雲咸街19號地下&#13;<br> SistyrSistyr	（25230786）	中環雲咸街13號地下&#13;<br> SoulSistyr	（25250992）	中環雲咸街24號地下&#13;<br> Twist	（23772880）	尖沙嘴太陽廣場地庫B02號舖</p></body></html>