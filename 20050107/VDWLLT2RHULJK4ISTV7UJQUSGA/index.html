<html><header><meta charset="utf-8"><title>CSL最新Nokia3G機王<br>3部6630送畀你</title></header><body><h1>CSL最新Nokia3G機王<br>3部6630送畀你</h1><p>當全港3G網絡商都以視像通話為「必殺技」時，CSL卻轉移火力，集中於多媒體資訊之上。由新聞、天氣到英超聯賽事、甚至小說都可隨時下載，兼且更為其3G頭炮手機Nokia6630特別創作全新介面，將手機功能與多媒體資訊合二為一。今日《蘋果日報》就與CSL聯手送出3部Nokia6630，再包3個月月費，等你成為緊貼資訊嘅3G用家！&#13;<br>&#13;<br>記者、攝影：劉耀祥　&#13;<br>ImageGirl：Phoebe</p><p>自從上月尾CSL推出3G網絡時，同期以Nokia6630為旗下首部3G手機。除咗有新網絡及新機之外，CSL更特別重新編寫其WAP網站，特別之處在於可以與6630的手機功能二合為一，瀏覽網頁之時亦可以同時睇訊息及通訊錄，就算睇睇吓網頁，想SendSMS畀朋友，都唔使跳來跳去，有新鮮感之餘亦極具實用價值！而全新網站唔單止好睇，而且亦更加好用，因為喺部份內容上，CSL會定時為手機更新，例如鈴聲下載等，當要試聽鈴聲時，慳番接駁嘅時間，直頭就係一㩒就聽。當然，定時上傳的只屬試聽內容，唔會扣錢嘅！&#13;<br> &#13;<br> 獎品3套包括：&#13;<br> 1.Nokia6630（$4,688）&#13;<br> 2.CSL月費（$188×3）&#13;<br> 每套總值$5,252&#13;<br> &#13;<br> PROFILE&#13;<br> 制式：UMTS/GSM三頻&#13;<br> 顯示器：6萬5色（208×176像素）&#13;<br> 功能：130萬像素鏡頭、藍芽、MP3及MPEG4播放&#13;<br> 記憶體：內置10MB＋RS-MMC卡槽&#13;<br> 備用時間：144至264小時&#13;<br> 通話時間：約240分鐘（視像約100分鐘）&#13;<br> 體積：110×60×21mm	重量：127g&#13;<br> 查詢：29881010（1010）/25123123（One2Free）</p><p>4大多媒「睇」資訊</p><p>其實3G網絡仍然係一個非常新嘅市場，你有時你朋友都未必有，所以CSL唔落重注於視像會議之上，將3G網絡極速傳送之優點應用於多媒體資訊之上，的確係重實際！既然主打多媒體資訊，一於畀夠15個唔同頻道任你揀，甚至睇小說漫畫一樣得，𠵱家就即刻教你玩盡四大必睇頻道！</p><p>1﹒流動書店：$10睇書</p><p>小說同漫畫任你揀，價錢夠平，全部都係$10本。有翁靜晶、利志達及尊子等作家「駐場」，鍾意一次過睇晒又得，每日下載一段仔，等自己吊癮追住嚟睇亦得。&#13;<br> </p><p>2﹒有線新聞：即時更新</p><p>以有線為主要內容供應商，更新速度同睇緊有線新聞台冇乜分別。6630支援全螢幕播放，打橫睇之後可觀性更即時大增，效果跟電視手機確實已相差無幾。</p><p>3﹒英超聯：賽事無走雞</p><p>英超聯乃港人至熱衷之足球運動賽事，其他網絡商提供嘅賽事可能「斬件上」，只播放個別賽事，CSL則以「齊齊整整」為賣點，所有賽事都唔會走雞！</p><p>4﹒音樂頻道：多樣化節目</p><p>同「英超聯」一樣，音樂頻道亦都係以量取勝，唔單止有MV你睇，重有演唱會精華、樂迷/音樂人推介、叱咤樂壇訪問及歌星喜好等，唔淨止係聽歌，睇完對樂壇更熟悉！</p><p>遊戲篇</p><p>唔理你想睇新聞又好，睇英超聯又好，之但係最想就係有部Nokia6630嘅話就啱晒，因為今日《蘋果日報》就同CSL聯手送出3部Nokia6630，兼且包你3個月月費，等你可以玩盡CSL嘅3G威力！讀者只需將個人資料、下列兩關問題正確答案，填妥於右方參加表格，再Fax過嚟參加遊戲，即有機會獲獎。</p><p>第一關：估英超聯賽事</p><p>英超聯進行得如火如荼，好多香港球迷都捱眼瞓追波睇，相信每個精采入球都刻骨銘心，右面就有一張今個星期進行嘅英超聯賽事片段ScreenShot，請猜出係邊一場賽事呢？（齌睇畫面係好難估，畀多個提示你：該場賽事完場比數為2：1）&#13;<br> &#13;<br> A.阿仙奴VS查爾頓&#13;<br> &#13;<br> B.曼聯VS保頓&#13;<br> &#13;<br> C.諾域治VS利物浦</p><p>第二關：問答題</p><p>1.「流動書店」提供以下哪個作家的作品？&#13;<br> A.亦舒　&#13;<br> &#13;<br> B.利志達　&#13;<br> &#13;<br> C.金庸&#13;<br> &#13;<br> 2.「新聞頻道」內容是以下哪間供應商提供？&#13;<br> A.無綫電視&#13;<br> &#13;<br> B.亞洲電視&#13;<br> &#13;<br> C.有線電視</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> &#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> &#13;<br> 3.答中所有問題而又最早傳真**的頭三名參加者可得到Nokia6630手機一部及三個月月費（$188月費計劃）。&#13;<br> &#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> &#13;<br> 5.得獎者將有專人通知。&#13;<br> &#13;<br> 6.為公平起見，《蘋果日報》及CSL員工、家屬不得參加是次遊戲。&#13;<br> &#13;<br> 7.《蘋果日報》對賽果保留最終決定權，參加者不得異議。&#13;<br> &#13;<br> 8.所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> &#13;<br> **以本報傳真機所顯示的時間為準。&#13;<br> &#13;<br> ‧必須憑報紙上的參加表格才可以參加遊戲。</p><p>高檔百萬像素3G機</p><p>雖然市面上已推出多部3G手機，不過賣價由二千幾到六千都有，可算係平有平玩，貴有貴玩，今日就精選多兩部摩記高檔啲嘅機種，芒大啲之餘再配埋個百萬像素鏡頭，又係另一種玩法！</p><p>A1000兼埋PDA</p><p>摩記呢款A1000用上Symbian作業系統，唔係普通手機咁簡單，超大Touch芒可以做埋PDA，實用性更為強大，而藍芽通訊、百萬像素鏡頭等熱門功能一一落齊，可算係實用與娛樂俱備。&#13;<br> 規格：GSM三頻、120萬像素鏡頭、6萬5色芒、藍芽、24和弦&#13;<br> $5,980（a）</p><p>E1000特大屏幕</p><p>雖然摩記嘅E1000不設Touch芒，不過顯示器卻有2.2吋大，120萬像素鏡頭影嘅靚相，睇得更為細緻清晰，更支援T-Flash記憶卡，影相、拍片長玩長有，毋須倚靠機內記憶體容量。&#13;<br> 規格：GSM三頻、120萬像素鏡頭、26萬色芒、藍芽、24和弦&#13;<br> $5,680（b）</p><p>查詢：&#13;<br> （a）31623333（3HK）&#13;<br> &#13;<br> （b）22818888（數碼通）</p></body></html>