<html><header><meta charset="utf-8"><title>日產超大型展覽開幕全場焦點：TIIDA</title></header><body><h1>日產超大型展覽開幕全場焦點：TIIDA</h1><p>今日開始至星期日一連三天，日產汽車將會喺尖沙嘴新世界中心舉行名為NissanFestival嘅展覽。當中最矚目嘅就係首次在港正式曝光嘅全新TIIDA四門轎車及TIIDASporthatch揭背式五門房車，同樣採用1.5公升HR15DE全鋁合金引擎，標榜輕盈、慳油及輸出動力強大。內櫳則以豪華、舒適、實用為賣點。</p><p>同場加展古董、越野車</p><p>NissanFestival嘅展覽場地面積達一萬八千平方呎，除展出全線日產車系外，更分別從日本、墨西哥空運古董跑車240Z及達卡越野賽冠軍級越野跑車。240Z更係日產Z系嘅鼻祖，長長嘅車頭配上短小嘅車廂，絕對係六十年代嘅經典跑車設計，無論係古董車迷或者係Z車系嘅Fans，趁weekend假期，點都要嚟參觀吓啦！&#13;<br> 記者：馬慶武&#13;<br> &#13;<br> NissanFestival&#13;<br> 地點：尖沙嘴新世界中心&#13;<br> 時間：今日至1月9日（10:00am-9:00pm）</p></body></html>