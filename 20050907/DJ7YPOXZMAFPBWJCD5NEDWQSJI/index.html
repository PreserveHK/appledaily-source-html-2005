<html><header><meta charset="utf-8"><title>標致20CUP　三輪最搞嘢</title></header><body><h1>標致20CUP　三輪最搞嘢</h1><p>法國標致（Peugeot）汽車好多時都有意想唔到嘅新作品，即將喺德國法蘭克福車展上展出一部名為20CUP嘅概念車，車頭設計有啲似放大咗嘅206，採用無車頂設計，睇嚟無咩特別，但一睇到車胎組合，肯定個個人到嚇到目瞪口呆，因為20CUP採用咗電單車嘅單尾輪設計，根本就係跑車頭、電單車尾，行車表現係點？相信要等車展開幕後先有分曉。</p><p>記者：袁國基</p></body></html>