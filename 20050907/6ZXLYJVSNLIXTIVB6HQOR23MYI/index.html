<html><header><meta charset="utf-8"><title>麥浚龍心口痛驚爆肺</title></header><body><h1>麥浚龍心口痛驚爆肺</h1><p>麥浚龍（Juno）噚日去商台接受《叱咤樂壇》訪問，佢同馮仁昭講，話發現自己呢排個心口赤赤痛，唔知係跳舞整親定係身體有事。&#13;<br> 原來前排Juno有個同事唱唱吓卡拉OK突然爆肺，所以Juno好驚會步佢後塵。佢因為工作喺身，最快都要下個禮拜先可以做身體檢查。</p></body></html>