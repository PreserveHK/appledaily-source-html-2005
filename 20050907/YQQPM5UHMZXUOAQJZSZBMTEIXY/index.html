<html><header><meta charset="utf-8"><title>電腦新產品：全球最輕觸屏扭芒Notebook1kg掌上舞</title></header><body><h1>電腦新產品：全球最輕觸屏扭芒Notebook1kg掌上舞</h1><p>邊個話觸屏式Notebook就一定係TabletPC！FUJITSU新推一部LifeBookP1510，改行WindowsXPHome/Pro平台，好等大家玩得更熟、用得更方便；而且佢重超越以往舊型號TabletPC，起用小巧8.9"細芒，機身偷輕瘦身，僅重1kg！成為全球最輕嘅觸屏式可旋轉螢幕Notebook，輕、細成點？真係一眾女士們都可以「掌上舞」，重用Notebook袋？No喇！放手袋咪得囉！&#13;<br>記者：梁瑋瑜&#13;<br>攝影：楊錦文</p><p>現時市面一般觸屏式螢幕的TabletPC，大多行12"-14"芒，原因是TabletPC的操作系統暫時只對應ActiveTouchScreen（只對應Stylus作輸入），受限於原材料只有這幾個吋數選擇，想再細啲都玩唔起；今次FUJITSU為了令P1510成為「驚細」之作，特別起用了更方便好用嘅PassiveTouchScreen技術，雖然唔能夠對應TabletPC操作系統，不過好處係除Stylus外，大家就算用手指指在芒上亂篤，都可以作準確的「輸入」動作，而且芒的吋數更大大縮減至8.9"，機身所以亦可偷輕至1kg，流動性能，因而得以大大提高。</p><p>放入車廂啱啱好</p><p>呢部P1510重有一個實用嘅功能，只要插入GPS卡，再加上Install埋地圖，就可以放喺車廂裏面作為導航器，一來唔會好似PDA螢幕咁細要睇得咁辛苦，二來太大部嘅Notebook又唔係咁容易可以放喺車廂裏面，P1510就啱啱好，各位車主不妨考慮一下。&#13;<br> &#13;<br> P1510雖然細細部，但係硬件規格一啲都唔馬虎，採用Pentium-M1.20GHz處理器512MBDDRRAM同埋60GB硬碟，對於大部分用家都已經足夠，美中不足嘅地方就冇內置光碟機，要讀碟的話要另購外置光碟機，唔係太方便，不過細細部機要有埋光碟機當然比較困難，呢一點值得體諒。</p><p>設指紋識別器</p><p>使用流動電腦用家好多都會擔心保安問題，P1510好似FUJITSU其他型號嘅Notebook咁設有指紋識別器，用家可以設定可以登入電腦嘅指定指紋，甚至可以將檔案同埋文件夾加密，就算登入咗電腦都唔怕俾人睇到重要文件，另外重有BIOS鎖、硬碟鎖等等，提供多重保護，令到用家用得更加放心。P1510設有2個USB插口，亦有SD同埋CF卡槽，設計十分周到，支援802.11a/b/g無線網絡，去到邊度都可以上網，標準電池可以連續使用4小時，表現唔錯。</p><p>Profile</p><p>FUJITSUP1510&#13;<br> &#13;<br> 處理器：IntelPentium-M1.20GHz&#13;<br> 記憶體：512MBDDR2400MHz&#13;<br> 硬碟：60GB　顯示屏：8.9"WideSXGA&#13;<br> 顯示卡：IntelGMA900w/128MBVRAM&#13;<br> 擴充性：USB×2、SD/CF卡槽&#13;<br> 尺寸：232×167×34.5-37.5mm&#13;<br> 重量：1kg&#13;<br> &#13;<br> FUJITSU（31012898）</p><p>SAMSUNGR50抵買多媒體Notebook</p><p>睇完細部嘅Notebook，始終都有用家係鍾意DesktopReplacement型嘅放喺屋企用。有一段時間冇推出Notebook嘅SAMSUNG，呢個星期推出咗一部以多媒體功能為主打嘅R50，擁有15.4"SuperBrightGloss闊螢幕，畫質相當不俗，加上採用ATiMobilityRADEONX300128MBHyperMemoryVRAM顯示卡，無論用嚟打機定睇戲都一樣咁出色，用家亦都可以使用《AVStationNow（AVS）》快速影音播放功能，唔需要進入視窗就可以播放多媒體，配合SRSTruSurroundXT音效系統，無論視聽方便一樣咁正。&#13;<br> &#13;<br> R50內置DVDSuperMulti光碟機，支援燒碌錄雙層DVD，更設有5合1讀卡器、IEEE1394同埋4個USB插位，擴充性相當高，硬件方面採用咗Pentium-M740處理器、256MBDDR2533MHz記憶體同埋60GB硬碟，用家可能要喺記憶體方面作出升級，不過售價只係$10,980，其實已經非常抵買。</p><p>Profile</p><p>處理器：Pentium-M740&#13;<br> 記憶體：256MB&#13;<br> 硬碟：60GB&#13;<br> 顯示屏：15.4"&#13;<br> 顯示卡：ATiMobilityRADEONX300&#13;<br> 尺寸：357×261.8×33.9mm&#13;<br> 重量：2.89kg</p></body></html>