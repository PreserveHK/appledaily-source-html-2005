<html><header><meta charset="utf-8"><title>汽車專題：貨VAN忠實番薯潮改Hiace</title></header><body><h1>汽車專題：貨VAN忠實番薯潮改Hiace</h1><p>本地車壇一向有班Van忠實番薯（Fans），一部簡簡單單嘅貨Van，竟然改到創意無限，今年抵港的新一代Hiace，照顧埋呢班車迷，包裝唔再局限於客貨車，搞到近期有一股新Hiace的改車潮，想知道呢班土炮車迷至潮至激改裝，真係要嚟睇吓。&#13;<br>&#13;<br>記者、攝影：陳偉林&#13;<br>ImageGirl：Miu&#13;<br>鳴謝：Hiace同學會（www.hk-hiace.org）</p><p>豐田新版Hiace推出短短大半年間（截止10月底），經已賣過1千7百多部，年底前更有望突破2千部，又豈止聲勢勁呀，佢嘅一班死硬派支持者重玩到部車古靈精怪，創意無限。好多車廠會替旗下的房車設計出一系列原廠改裝配件，班日本仔就好識諗，一樣有原廠改裝件畀車主自行改裝，正如今次協力採訪的「Hiace同學會」，佢哋會長同副會長兩部新款車，就經已改裝唔少，加埋佢哋DIY裝飾和三、四萬的AV影音系統，一般改裝房車都望塵莫及。而新近熱改Hiace，是在原車身上加裝Inter-cooler，聽講部車可會多出8匹馬力，果真是如虎添翼！</p><p>柴油價平　出車量大增</p><p>但最令筆者大感意外，是唔少出車準車主，係無駕駛開客貨Van的斯文一族；究其原因，原來近年油價不斷攀升，使用柴油則可平出一大截，Hiace本身重可以做6座位RV車，既可日常代步，又可載貨，翻查記錄所見，出自動波版Hiace的數量至今有成894部，幾乎係全數的一半，你都咪話唔厲害。</p><p>原廠改裝配件夠吸引</p><p>車身尺碼無增加之餘，重較上一代細，車身全長及軸距收窄，只得闊度同車高增加，營造出一個方匣子同硬朗的造型，卻有利轉向同操控反應，還帶出更寬敞的座艙及尾廂空間。再講，Hiace頂級Deluxe版的鋪排重緊貼轎車設計，既有跟車同色的前後泵把，又有四輪時款的合金胎軨、電鍍鬼面罩等裝備，加上後排新增雙趟門組合，以及低地台的底盤設計，故新車推出初期、經已備受搵食車一族的追捧。</p><p>引擎和懸掛　重型改裝</p><p>唔少車主為咗強化操控，改埋Racing避震、迫力碟同高溫制動迫力皮，幾萬蚊到十萬蚊都有！唔少駕駛開客貨Van多年的朋友，都因為Hiace有自動波而買車，貪佢夠舒服，引擎低、中轉扭力分布平均，出眾的隔音效果重有利聽音樂㖭。新款Hiace用上一台全新2.5公升直4DOHC柴油Turbo引擎，配埋4前速短桿式自動波箱，較上一代3.0公升型號，省油多達25%，轉檔變得利落。</p><p>改裝配件逐樣睇</p><p>&#13;<br> &#13;<br> *原廠尾窗玻璃（B）&#13;<br> （售價：$3,000一對）&#13;<br> &#13;<br> *原廠中門內皮（B）&#13;<br> （售價：$3,400一對）&#13;<br> &#13;<br> *原廠中門腳踏盤（B）&#13;<br> （售價：$3,600一對）&#13;<br> &#13;<br> *6000KHID燈（B）&#13;<br> （售價：$1,600一對）&#13;<br> &#13;<br> *頭門保護膠邊（B）&#13;<br> （售價：$250一對）&#13;<br> &#13;<br> *車頂雨水槽膠邊（B）&#13;<br> （售價：$650一對）</p><p>（A）台日汽車用品&#13;<br> 地址：九龍旺角黑布街99-99A地下&#13;<br> 電話：23924244&#13;<br> &#13;<br> （B）城安汽車服務&#13;<br> 地址：新界葵涌大隴街129-151號地下9-10號舖&#13;<br> 電話：27433061</p></body></html>