<html><header><meta charset="utf-8"><title>霆鋒假戲真打案開審</title></header><body><h1>霆鋒假戲真打案開審</h1><p>謝霆鋒前晚同成龍喺北京出席慶祝奧運倒數活動，本來佢有機會同劉翔合唱，不過最後因為對方趕唔切去到會場，結果未能合作。霆鋒噚日就返咗香港，不過舊年佢同張衛健拍劇集《小魚兒與花無缺》時，涉嫌假戲真打內地演員王伯昭件案噚日就喺北京開審，健仔同霆鋒都委派律師出席。</p></body></html>