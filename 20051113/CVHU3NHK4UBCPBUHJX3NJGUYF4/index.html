<html><header><meta charset="utf-8"><title>今日開倉：麥嘜最平4折Fans一頸血</title></header><body><h1>今日開倉：麥嘜最平4折Fans一頸血</h1><p>麥兜有幾紅？出年佢套賀歲片有近廿位藝人客串，群星拱照麥兜囉！實情自麥嘜、麥兜投身商業社會，豬頭嘜的產品密密出籠，佢就愈賣愈紅，Fans個荷包就愈買愈輕。而由後日（即15號）開始一連兩個星期，麥嘜麥兜連同San-X、多啦Ａ夢同小飛俠等Character，會現身於一個卡通嘉年華特賣市場，有減價Item及新產品，主角麥嘜麥兜的產品佔最多，而且新舊貨照減，價錢以低至4折嘅頸巾最抵掃，$293減到$117，買定過冬啱晒。&#13;<br>&#13;<br>記者：招佩珊　攝影：伍慶泉&#13;<br>模特兒：Winnie@Salvador</p><p>頸巾頸墊包你暖</p><p>頸巾減得最勁，毛冷質地滑滑唔拮肉，正價嫌貴無買，家陣買齊兩款都重平過原價買一條，頸巾唔嫌多，襯衫囉！</p><p>原價：$293&#13;<br> 特價：$117</p><p>麥嘜花飄飄拖鞋</p><p>冬天凍冰冰，喺屋企重踢人字拖咩？密頭拖鞋先至保暖，另有藍色麥兜款可以揀。&#13;<br> 原價：$78&#13;<br> 特價：$50</p><p>麥兜暖頸墊（綠、藍色）</p><p>冬天頸部無保暖好易會凍親，室外可以戴頸巾，室外可以圍頸墊；墊內有天然穀粒，放入微波爐叮30秒，敷在頸肩位暖笠笠。&#13;<br> 原價：各$168&#13;<br> 特價：各$128</p><p>麥嘜迎聖誕　趁低吸納&#13;<br>麥嘜聖誕掛襪</p><p>聖誕節傳統，於床頭掛隻大襪，第二朝就會有禮物收，若果掛隻靚啲，份禮物會唔會大份啲？&#13;<br> 原價：$128&#13;<br> 特價：$70</p><p>麥嘜2006年掛曆</p><p>聖誕節過後接住要慶祝新年，除下聖誕裝飾之時，順手換番個新掛牆月曆，個個月張畫都唔同款。&#13;<br> 原價：$118&#13;<br> 特價：$88</p><p>鐵盒裝聖誕卡</p><p>為環保會寄E-card，但同事話親筆寫至夠Sweet；而凡購買麥嘜麥兜產品滿$200，另加$25可換購鐵盒裝聖誕卡一盒，有4款。</p><p>減價新貨(左至右)&#13;<br></p><p>天蠍麥嘜&#13;<br> 原價：$90&#13;<br> 特價：$80&#13;<br> &#13;<br> 細鬆弛熊&#13;<br> 原價：$84&#13;<br> 特價：$76&#13;<br> &#13;<br> 畢業麥兜&#13;<br> 原價：$199&#13;<br> 特價：$160&#13;<br> &#13;<br> 漢堡包貓&#13;<br> 原價：$65&#13;<br> 特價：$58&#13;<br> &#13;<br> 阿輝布偶&#13;<br> 原價：$148&#13;<br> 特價：$110</p><p>其他卡通一齊減</p><p>記者拿住份特賣清單粗略一數，主角麥嘜麥兜精品有過二百款，而兩表兄弟以唔同造型的毛公仔，夠抵死過癮，一向是HotItem，今回特賣有得平，Fans自然要入貨，而且除咗San-X一系列公仔外，重有多啦A夢同小飛俠㖭，版位有限只Show到部份公仔，想知道有乜款就要落場睇。</p><p>7折買！多啦A夢鋼帶表</p><p>「戴公仔表？重細咩！」若然係Fans就無計啦，不過名牌表都有公仔款，睇吓係乜款；多啦Ａ夢鋼帶表，隱約見到個大頭唔誇張，計落平均都有7折。&#13;<br> (左)原價：$328&#13;<br> 特價：$228&#13;<br> (中)原價：$328&#13;<br> 特價：$228&#13;<br> (右)原價：$428&#13;<br> 特價：$328</p><p>小飛俠咕𠱸</p><p>同場還有其他小飛俠精品，大頭咕𠱸減一半有多，近排無人畀我攬，惟有攬小飛俠補數。&#13;<br> 原價：$149&#13;<br> 特價：$69</p><p>鬆弛熊CD套</p><p>唔使錢，買San-X產品滿$100就會送一個。</p><p>售賣點：卡通嘉年華MongkokBazaar&#13;<br> 日期：11月15至28日&#13;<br> 時間：12:00nn-10:00pm&#13;<br> 地點：旺角通菜街103號地舖&#13;<br> 備註：收現金及信用卡&#13;<br> 查詢電話：28915211（春田花花幼稚園/星期日休息）</p></body></html>