<html><header><meta charset="utf-8"><title>菜肉魚之食住上：九唔搭八都咁香煲仔飯溝玫瑰花</title></header><body><h1>菜肉魚之食住上：九唔搭八都咁香煲仔飯溝玫瑰花</h1><p>對梁榮忠而言，煲一定是用來箍的，但對我們來說，秋冬的煲最直接是用來煮煲仔飯。別以為煲仔飯的方程式一定是炭爐＋瓦煲，其實也可以是電＋紫砂煲或焗爐＋瓦煲，總之煮出香氣四溢的煲仔飯就可以，不過講騎呢，當然首選玫瑰花煲啦！&#13;<br>&#13;<br>記者：馬靜兒　攝影：楊錦文、何家亮&#13;<br>Models：KennyPoon&amp;Yannie</p><p>1.花茶煲飯開蓋即噴香</p><p>門口一列熱氣騰騰的煲仔飯，每年都會推出新花款，今年就有新款麵豉醬乳鴿，甫開蓋已聞得麵豉香，不過更多人鍾意花茶煲仔飯。煲仔飯的豉油以葱、西芹、甘笋、芫荽煮成，再加冰糖、胡椒粉、麻油、生抽等熬成，好講究。</p><p>花茶鮑貝大雜煲仔飯$58</p><p>以花茶代水煮飯，粒粒飯都有花香味，飯面更有粒粒玫瑰花。</p><p>麵豉醬乳鴿煲仔飯$55</p><p>以麵豉醬預先醃乳鴿一小時才煮，味道滲入鴿肉。</p><p>荔茸肉碎煲仔飯$42</p><p>肉碎包括冬菇和豬肉，芋（荔茸）香四溢。</p><p>新翠華茶餐廳（28034801）&#13;<br> 地址：銅鑼灣登龍街12號地下</p><p>2.焗爐煲飯10分鐘食得</p><p>永合成門口沒有煤氣爐或炭爐煮煲仔飯，因老闆許先生會先以滾水洗米，再放在煤氣爐上煮至滾起，放入焗爐焗煲仔飯。「客人坐低飲杯茶，等十分鐘就有得食。因為直接受火嘅時間較短，所以無飯焦，唔會熱氣。」賣的都是較傳統的款式，卻甚得客人歡迎。</p><p>芽菜燒肉煲$29</p><p>燒肉肥瘦相間，芽菜焗至半生熟，爽口不會太軟腍。</p><p>窩蛋牛肉飯$29</p><p>將蛋撈勻，蛋汁包住每顆飯粒，加上軟滑牛肉，肉香、蛋香四溢。</p><p>永合成餐廳（28505723）&#13;<br> 地址：上環蘇杭街113-115號地下</p><p>3.紫砂煲消脂唔怕油</p><p>當坊間用瓦煲煮煲仔飯，富來卻用電的紫砂煲煮飯。負責人梁先生說：「紫砂煲唔單止透氣，又唔透水，更加可以將水內嘅雜質抽出，分解食物內嘅脂肪，即使食最傳統嘅排骨飯都唔覺肥膩。」侍應以藤籃盛載紫砂煲上枱，記得加點自家製的鮑汁醬油。深水埗區$58一個煲仔飯不算平，但坐的是雞翅木做的枱櫈，連每枱的茶壺都是至少八百多元的紫砂壺，值回票價。</p><p>臘肉銀魚乾煲仔飯$58</p><p>雖然是臘肉，但一點也沒有油淋淋的感覺。</p><p>金菇燒汁肥牛煲仔飯$58</p><p>肥牛軟滑，沒有半點渣。</p><p>豆豉排骨煲仔飯$48</p><p>摒棄一般煲仔飯的急凍貨，選用新鮮排骨，不油不韌。</p><p>富來紫砂飯店（31062528）&#13;<br> 地址：深水埗荔枝角道203-205號景輝閣地下</p><p>4.廿年老店堅持燒炭</p><p>賣煲仔飯賣足二十年的興記創出以糯米做煲仔飯，連遊客都知碇。飯粒咬落煙韌，粒粒透出濃濃飯香，加上每年都推出數個新款餸，結果由一間開到四間。十多個煲仔放在火紅的炭爐上滾，一個又一個，滾至底層焦香，面層飄出飯香。</p><p>黃鱔煲仔飯$30</p><p>鱔肉入口豐腴，連飯焦吃特別好味。</p><p>薑葱龍脷扣煲仔飯$30</p><p>扣，即魚的胃，呈半捲小塊狀，爽口，有薑葱的香味，加煲仔豉油吃味道很配合。</p><p>興記菜館（23843647）&#13;<br> 地址：油麻地廟街15,19,21號</p></body></html>