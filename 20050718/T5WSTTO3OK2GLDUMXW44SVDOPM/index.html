<html><header><meta charset="utf-8"><title>愛心大使手記<br>歡迎孩子寫下暑期願望</title></header><body><h1>愛心大使手記<br>歡迎孩子寫下暑期願望</h1><p>上禮拜初，大使提過非牟利組織「生態教育及資源中心」，喺七月下旬至八月會舉辦多場「親親白海豚」海上之旅，招待一班嚟自綜援家庭、新來港家庭、單親同埋低收入家庭等弱勢社群嘅大人同細路，並歡迎有興趣嘅社福機構打電話嚟《蘋果》暖流熱線向大使報名。</p><p>海上之旅　報名踴躍</p><p>呢段報道一出，呢排大使枱頭電話響個不停，收到好多社福機構打嚟查詢同埋報名，反應十分踴躍。&#13;<br> 其實唔少貧窮家庭嘅家長同大使呻，根本冇多餘錢畀仔女參加暑期活動，細路惟有成日坐喺屋企。&#13;<br> 有見及此，蘋果日報慈善基金「童夢成真」行動，一直積極為細路搵暑期節目，有需要嘅細路可填妥「童夢成真」許願表格，寫出心目中想參加嘅暑期活動，傳真或寄交：將軍澳工業邨西駿盈街八號蘋果日報慈善基金收，信封面註明「蘋果基金童夢成真行動」。</p><p>填表許願　寄來《蘋果》</p><p>基金接獲申請後將進行甄選，經審核符合資格後，將盡力助孩子達成心願，查詢詳情，可致電暖流熱線：29908688。&#13;<br> 「童夢成真」專戶捐款編號：C0121&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>