<html><header><meta charset="utf-8"><title>徐若瑄DIY短裙辣過火太陽</title></header><body><h1>徐若瑄DIY短裙辣過火太陽</h1><p>「太陽計劃2005心晴靚晒大行動」昨日假維園舉行，多位女歌手一如往年將大會T恤改裝，其中以徐若瑄親自設計的超短裙襯橫間打底褲最為性感，成為全場焦點，輕易打低陳文媛和周麗淇等本地女歌手。</p><p>昨日一眾歌手如陳文媛（BoBo）、鄭融、周麗淇、古巨基、鄭中基及徐若瑄等人，到維園出席「太陽計劃2005心晴靚晒大行動」。&#13;<br> 部份女歌手花盡心思將大會Ｔ恤修改，當中BoBo及鄭融均在Ｔ恤上車上喱士花邊改成小背心，不過打扮最性感的莫過於徐若瑄（Vivian）將大碼Ｔ恤改為一條超短露背裙，在跳勁舞時更頻頻露出橫間打底褲。早前Vivian在台灣被拍下與中田英壽見面的照片，問到她有沒有看到有關對方到澳門夜總會消遣的新聞時，Vivian說：「這些我不知道呀，我沒有看報紙。」&#13;<br> 而縱使昨日天文台已發出酷熱天氣警告，但鄭中基堅持以中袖衫到場，又將舊愛楊千嬅設計的Ｔ恤圖案剪下，及縫於中袖衫上。當記者問他為何仍然於酷熱天氣不穿短袖衫時，他表示：「個個都改衫㗎啦，呢啲唔再答啦，講得太多啦。」&#13;<br> 同時間Ronald更借經理人黃柏高過橋並說：「你睇吓佢咁熱都係着咁多衫啦。」再問到Ronald日前被撞破與蔡卓妍（阿Sa）睇戲後前後腳離開戲院一事，他續說：「唔回應啦，我一早已經講過有關緋聞同蔡小姐嘅嘢都唔回應。」</p><p>數名歌迷不適</p><p>當記者笑鄭中基與阿Sa的回應一樣時，Ronald解釋：「我有睇報紙㗎，佢咁有禮貌叫我鄭先生，我都要好有禮貌咁叫佢蔡小姐。」最後，對於阿Sa經理人Mani以「戀情」形容二人關係時，Ronald說：「佢唔係好清楚，我哋係友情。」此外，昨日數名歌迷因天氣太熱而感到不適，其中一人更要由擔架床抬走。&#13;<br> 採訪：李珮洳　攝影：陳慧安</p></body></html>