<html><header><meta charset="utf-8"><title>米高積遜柏林獻唱賀父牛一</title></header><body><h1>米高積遜柏林獻唱賀父牛一</h1><p>冇見一排嘅米高積遜（MichaelJackson）相信會好快出現，有消息指米高會出席阿爸祖積遜（JoeJackson）七十六歲嘅生日派對，據德國報章《BerlinerMorgenpost》報道，米高星期五會喺柏林同兄弟姊妹會合，據知佢會同三個仔女會住喺酒店嘅總統套房，而米高重會喺派對上獨唱一曲㖭。</p></body></html>