<html><header><meta charset="utf-8"><title>靚Jeans唔易做美國牛王打孖上</title></header><body><h1>靚Jeans唔易做美國牛王打孖上</h1><p>講消費力，如今的潮人消費力非常，隨手買對波鞋$1,980都話好抵，售價過千蚊的牛王當然係濕濕碎。一分錢一分貨，聲稱洗水Cutting靚的名牌牛牌唔少，今回再來兩個新選擇，同是來自美國的J&amp;Company及Serfontaine，前者Sell洗水、精緻車花及玩Detail，連細到一粒鉚釘都刻有字款，後者則有市面少見的粗線線步作其特色；兩個品牌今次肯定為本地牛界帶來新衝擊。&#13;<br>&#13;<br>記者：招佩珊&#13;<br>攝影：梁細權&#13;<br>模特兒：Ornusa@StarzPeople&#13;<br>化妝及髮型：Meggy@Meggyli.com</p><p>J&amp;Company外國紅星勁Buy</p><p>於2003年成立的J&amp;Company這個來自美國洛杉磯品牌，其洗水牛以優質布料、特色車花及講求細節為賣點；例如車花，唔單止後袋有粗線及幼線車花兩種不同款式，連前幅細袋都玩埋車花；鈕扣及鉚釘都刻有品牌Logo或字款，而鈕扣及鉚釘分別有金色及銀色兩個版本，鉚釘上亦刻有「JC」Logo，初睇時實在驚訝：「嘩，使唔使玩得咁Detail！」&#13;<br> J&amp;Company成立短短兩年多，已獲得不少外國紅星捧場，例如SharonStone、《靚太唔易做》的NicoletteSheridan及HowieDorough都係Fans。明星效應萬試萬靈，要在本地上位似乎唔係難事。</p><p>細節位逐Part睇</p><p>Serfontaine打造完美曲線</p><p>另一美國洛杉磯牛牌Serfontaine，設計師MikSerfontaine自2000年接手設計的牛仔系列，追求完美的剪裁，以達至美感效果為目的，尤其是女裝牛仔褲，Hip位及髀位好Fit，真係多啲肥肉都着唔落。最特別用上較少有的粗線線步，目的是更凸顯人體的曲線。新貨唔單止有長褲、牛仔褸，還有三個骨、四個骨，啱晒少女們夏天着。</p><p>星級示範</p><p>售賣點：</p><p>Bauhaus（28823551）&#13;<br> 銅鑼灣金百利商場地下2-3號舖</p></body></html>