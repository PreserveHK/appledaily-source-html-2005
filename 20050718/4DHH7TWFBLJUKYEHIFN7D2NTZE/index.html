<html><header><meta charset="utf-8"><title>Rain九月再訪香港</title></header><body><h1>Rain九月再訪香港</h1><p>韓國人氣歌手Rain喺香港紅到發紫，環球唱片同陳家瑛嘅公司會主辦佢嘅演唱會，暫定十月七號同八號喺會展舉行。噚日陳家瑛喺電話度話：「𠵱家同阿Rain嘅經理人傾，希望九月安排到佢嚟港開記招，但落實日期要等佢哋回覆，原本想喺紅館做，可惜紅館冇期。」</p></body></html>