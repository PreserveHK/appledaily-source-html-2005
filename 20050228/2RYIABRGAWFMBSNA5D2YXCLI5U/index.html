<html><header><meta charset="utf-8"><title>電腦新產品：<br>東芝白色新機A200歎住用電腦</title></header><body><h1>電腦新產品：<br>東芝白色新機A200歎住用電腦</h1><p>最近Notebook有兩極化發展趨勢，一係屏幕愈來愈大，更加入闊屏幕設計，不過代價就係流動性較差，重量驚人，即所謂DesktopReplacement，買家九成九都冇打算拎出街用。而另一個方向就係要細，其中12.1吋屏幕規格，就既能減輕用家負擔，同時又有足夠畫面空間，以東芝最新推出PortegeA200為例，機仔細細，功能齊全，更有埋ComboDrive，隨時隨地都可工作兼燒碟，歎住用電腦！&#13;<br>&#13;<br>記者：許福合　攝影：蔡鴻雯　ImageGirl：Carman</p><p>Profile</p><p>處理器：PentiumM725（1.6GHz）&#13;<br> 記憶體：256MBDDR&#13;<br> 硬碟：60GB&#13;<br> 屏幕：12.1吋XGA&#13;<br> 顯示：Intel855GM&#13;<br> 操作系統：WinXPPro&#13;<br> 體積：289×238×35.5mm&#13;<br> 重量：2kg&#13;<br> 查詢電話：29533555&#13;<br> 其士（商業系統）</p><p>同一般沉悶銀黑色機不同，A200機面用上白色鋼琴光面，同黑色鋼琴面可以話各有特色，不過有一個明顯優勝之處，即使印多幾個手指模，都唔太覺眼，唔使經常抹來抹去咁麻煩！機身內櫳就使用淺銀色設計，配襯之下都幾合襯，外形相當不俗！鍵盤位置排位適中，而且相當好打，筆者這份稿就係喺A200內完成，雖然拎住部陌生機，不過仍覺得相當就手。而12.1吋屏幕大小適中，一個人用就最啱。A200屏幕使用咗東芝自家ClearSuperView技術，畫面光度足夠，夠Sharp，最重要係輸出穩定，適合長時間工作之用。其中開關掣更值得一提，開機時會顯示藍燈，而當關機後就會變成橙燈，算係好有心思。</p><p>機細功能齊</p><p>雖然A200內置ComboDrive，算係All-In-One機規格，不過機身仍保持輕巧，只有2kg，計埋5磅都無，而且尚算薄身，放落公事包出外工作絕對唔係負擔。至於硬件規格，亦都無因為芒細而偷工減料，處理器用上IntelCentrinoP-M725（1.6GHz），配合256MBDDR（有需要時可增加至2GB），而顯示卡則使用855GM，打機實力可能略為不足，若然要播放DVD影片，仍是相當不錯，所以機背仍保留有S-Video輸出，方便接駁電視一班人欣賞。喜歡玩DV用家，亦可透過IEEE1394介面高速傳送影片，另外更為流行嘅USB2.0當然亦少不得，機身一共設有3組USB插頭，保證方便好用。無線網絡方面支援亦算齊全，設有802.11g高速網絡，同時亦係藍芽Ready，只要購買額外模組，即可啟動。</p><p>軟件夠實用</p><p>同一般大廠出品一樣，東芝A200軟件支援上亦好完善，跟機會附送一套微軟《OfficeOneNote2003》軟件，主要可作資料管理、製作試算表、簡報等工作，用家更可隨時輸入筆記或從網頁文件中剪貼資料，甚至可直接製作錄音筆記，配合完整搜索功能，日後要找資料好方便，最重要係唔使額外畀錢，就能擁有一般《Office》功能，絕對抵玩。另外唔少玩家對網絡設定都相當頭痛，尤其家中一套，辦公室又一套，每次重新設定實在不便，A200內置一個《ConfigFree》軟件，可儲存網絡相關設定，最正係可以自動切換，真正做到「簡易」上網。最後更要一提，多數電腦都會預載中文或英文WinXP，A200特別之處，係送晒中文同英文WinXP光碟，用家可自行透過簡易程序轉換，死機要還原系統亦簡單容易。</p><p>實用輕身Notebook</p><p>筆記簿電腦朝輕身發展已成為一大趨勢，得個強字嘅Notebook，都未必一定成為用家嘅Dream機。</p><p>A29GP雙層燒錄</p><p>SONYA29GP內置DVD+/-RW燒碟機，可支援DVD+R雙層燒錄，一次過可燒錄到8.5GB容量資料或長達4小時MPEG2。&#13;<br> 處理器：P-M7251.6GHZ&#13;<br> 記憶體：512MB&#13;<br> 硬碟：60GB&#13;<br> $15,980（b）</p><p>M30內置DVDMulti</p><p>東芝M30內置有DVDMulti，支援晒+/-R，兼容性夠廣，基本嘅802.11b外，更可以用埋g享用更高速無線網絡。&#13;<br> 處理器：Centrino1.7GHz&#13;<br> 記憶體：512MBDDR&#13;<br> 硬碟：80GB&#13;<br> $18,888（c）</p><p>M40打機最啱</p><p>SAMSUNGM40使用銀白機身，外形不俗，還使用nVIDIA嘅GFFXGo5200顯示，打機最啱！&#13;<br> 處理器：P-M7351.7GHz&#13;<br> 記憶體：256MBDDR333&#13;<br> 硬碟：80GB&#13;<br> $18,880（a）</p><p>Q30火紅機身</p><p>三星Q30外形最搶眼，使用火紅機身，配上12.1吋闊屏幕，無論睇戲或工作都好有睇頭。&#13;<br> 處理器：P-M7331.1GHz&#13;<br> 記憶體：512MB&#13;<br> 硬碟：40GB&#13;<br> $17,880（a）</p><p>A60出色音效</p><p>東芝A60音效部份使用SRSTruSurroundXT，睇戲時可加強立體感，尤其人物對話，有如面對面一樣。&#13;<br> 處理器：P43.06GHz&#13;<br> 記憶體：512MB&#13;<br> 硬碟：60GB&#13;<br> $13,988（c）</p><p>查詢電話</p><p>（a）	SAMSUNGHK　28626008	&#13;<br> （b）	SONYHK　23452966	&#13;<br> （c）	其士（商業系統）　29533555	</p></body></html>