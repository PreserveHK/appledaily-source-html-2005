<html><header><meta charset="utf-8"><title>　　雲大棉恭喜老董 - 李八方</title></header><body><h1>　　雲大棉恭喜老董 - 李八方</h1><p>全國政協開大會前夕，忽然爆出老董會升上神枱做政協副主席，知情人士笑話，唔知係咪因為佢「查找不足」做得太落力，畀番個獎佢；抑或怕佢喺餘下兩年搞搞震，不如畀個京官佢做，封住佢個口。點都好，老董都係好快會榮升做黨和國家領導人嘅級數，八方啲老友擔心，以後如果批評新貴，唔知會唔會要拉要鎖？&#13;<br> 上屆被人踢出小圈子嘅前政協雲大棉就唔相信老董會做政協副主席，佢話「如果係真就要恭喜佢」，何解？「因為呢個係落台嘅先兆」喎。依照雲愛國嘅分析，喺中國官場，一把手會做人大，退落嚟就做政協，至於廖暉，就本來一做政協副主席就升上神枱，只係因為港澳辦陳佐洱唔夠照，所以留佢喺度，係人都知廖暉係不理實務㗎啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>