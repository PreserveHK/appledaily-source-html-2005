<html><header><meta charset="utf-8"><title>失業漢窮途末路獲緊急援助</title></header><body><h1>失業漢窮途末路獲緊急援助</h1><p>五十二歲的碩叔，因為失業，走至窮途末路。「𠵱家我身上一毫子都冇，呢個月都係靠社工畀啲米糧、罐頭我頂肚，但已經食得七七八八，都唔知點捱落去。」&#13;<br> 單身的碩叔，十多歲便投身社會工作，他曾從事多種行業，包括髮型屋、酒樓、工廠等，十年前開始轉行任職保安員，收入雖然不多，但總算能應付生計。<br> &#13;<br> <spanclass>身體差轉作兼職 &#13;<br> 及至去年，碩叔因為身體經常不適，為爭取休息時間，他遂向公司申請由全職調任兼職。「我本身有慢性咽喉炎，呢一年精神特別差，成日咳同傷風感冒，精神唔係咁好，捱唔到日日返十幾個鐘頭工，所以先惟有做替更。」&#13;<br> 自碩叔轉任兼職替工後，每月收入銳減至只有二千元，扣除了四百元公屋租金及水、電雜費後，所剩無幾，惟碩叔克盡節儉，勉強仍夠餬口。可惜去年底，碩叔不幸失掉飯碗，連唯一的收入來源也沒有了，生活頓陷困境。<br> &#13;<br> <spanclass>拖欠租金及雜費 &#13;<br> 「呢一年我嘅生活可能重差過攞綜援，但我一直認為自己重有工作能力，所以唔想靠政府養，不過𠵱家行到呢步，都唔到我唔攞，但社署至快要一個月後先幫到我。」碩叔稱，現時他已欠下房屋署一個月租金，尚有電費及水費未繳交，他為此甚感苦惱。&#13;<br> 蘋果日報慈善基金有見碩叔的困境，撥款二千元助他解燃眉之急。&#13;<br> 捐款編號︰C1635&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>