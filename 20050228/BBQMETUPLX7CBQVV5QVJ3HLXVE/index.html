<html><header><meta charset="utf-8"><title>　　中國海外加人工又分紅 - 李八方</title></header><body><h1>　　中國海外加人工又分紅 - 李八方</h1><p>春節假期後，大家陸續返回工作崗位，唔少上市公司都趁呢段時間，搞春節聯歡會同班傳媒聯誼一吓，前日中國海外就喺灣仔萬麗海景酒店舉辦春節聯歡會。近排好多公司都宣布加薪兼分花紅，呢間直屬國務院部級嘅大型建築公司都唔例外，集團副董事長孔慶平話，除咗已經公布加人工外，佢哋重已經分咗花紅，至於分幾多就按員工嘅工作表現，最好表現嗰位員工，獲派兩、三個月糧。&#13;<br> 孔總問番在場嘅記者有冇人工加，又話睇吓各位嘅樣就知，開心嘅話，一定有得加。八方問孔總佢又收幾多花紅？佢唔肯講，不過就露出一個好滿足嘅笑容。明顯係好滿意加薪幅度啦，唔怪得佢一到場就大派利是。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>