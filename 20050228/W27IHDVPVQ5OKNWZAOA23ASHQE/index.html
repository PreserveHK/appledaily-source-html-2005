<html><header><meta charset="utf-8"><title>　　余若薇、李麗娟分享微笑 - 李八方</title></header><body><h1>　　余若薇、李麗娟分享微笑 - 李八方</h1><p>「笑一笑，世界更美妙。」扶輪社同心晴行動慈善基金今年搞咗一個「齊展笑容亮心晴」活動，呼籲大家要笑對人生，樂觀積極面對壓力。大會喺噚日嘅閉幕禮上面，重挑選咗一啲城中名人，期望用佢哋具代表性嘅笑容感染其他人，其中民政事務局常秘李麗娟同立法會議員余若薇，就分別被選為最親善笑容同最具感染力笑容大獎。&#13;<br> 一向非常熱情嘅李麗娟同大家分享笑嘅心得時話，佢本身好鍾意笑，笑亦最容易減低佢為官嘅壓力，有時做嘢好唔開心時，會偷偷哋上網睇吓流傳關於特首嘅笑話，但係叫大家唔好將呢個秘密，通水畀煲呔曾聽。&#13;<br> 至於余若薇就話，成日笑容滿臉唔止可以健康啲同靚啲，重可以保持信心，至於點樣笑法最好，佢就話最緊要嘅秘訣係笑容要發自內心。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>