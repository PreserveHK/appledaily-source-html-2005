<html><header><meta charset="utf-8"><title>鄭融睇安仔辣身相面紅</title></header><body><h1>鄭融睇安仔辣身相面紅</h1><p>鄭融、董敏莉、楊千嬅和劉浩龍，昨日在鑽石山荷里活廣場出席「飲食業全心實踐職安健嘉年華」。鄭融早前為香港藝術節到新加坡、上海等地演出，她說：「都係啱啱返香港，喺新加坡狂嗌嘢食，食到肥晒，又病咗。」&#13;<br> 對於許志安在演唱會被指露毛一事，鄭融聞言後嚷着要睇報紙，當她看到安仔跟舞蹈員跳辣身舞的照片時，突然面紅說：「今晚我會去睇安仔演唱會，睇吓有冇精采片段。」<br> &#13;<br> <spanclass>董敏莉盼遇色狼 &#13;<br> 董敏莉昨晚則拜師學功夫，她說：「我之前都接觸過，師傅都有教過我自衞術，好似如果有男人從後攬住我，就點樣閃開，我最熟就係插眼，我未遇過色狼，所以我好想遇到色狼，試吓啲功夫，因為我都好想打人。」&#13;<br> 採訪：楊潔雯　攝影：葉君海</spanclass></p></body></html>