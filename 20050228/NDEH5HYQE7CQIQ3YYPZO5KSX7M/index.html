<html><header><meta charset="utf-8"><title>　　渣打戴維思今年唔落場 - 李八方</title></header><body><h1>　　渣打戴維思今年唔落場 - 李八方</h1><p>渣打集團今年初截滙豐胡，成功收購韓國第一銀行，集團行政總裁戴維思預計，成單刁可以響四月完成，雖然係咁，渣打已經將韓一銀行當成一家人，噚日亦請咗韓一銀行一名分行總經理Byung-DaeMin落場跑一年一度嘅「渣打馬拉松」，戴維思更喺賽後同佢拍照留念，認真有紀念價值。&#13;<br> 講開戴維思，佢噚日一見到八方，第一時間解釋自己今年無落場跑，係因為腿部之前做過小手術，唔方便跑，並應承出年一定跑番。八方又見佢噚日同頒獎嘉賓財爺唐英年不停密斟，於是乘機問佢有無叫財爺減稅，點知佢話淨係同財爺講，好高興見到香港經濟𠵱家咁好；佢相信財爺今年做預算案，比前幾年好做好多。&#13;<br> （圖）戴維思（右）同財爺唐英年喺馬拉松賽度不停密斟，但佢話冇叫財爺減稅喎。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>