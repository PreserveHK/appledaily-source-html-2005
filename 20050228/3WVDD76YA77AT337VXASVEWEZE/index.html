<html><header><meta charset="utf-8"><title>愛心大使手記：<br>孩子閱讀圖書夢靠善款支持</title></header><body><h1>愛心大使手記：<br>孩子閱讀圖書夢靠善款支持</h1><p>數數手指，好快又到復活節同埋兒童節，一如往年，蘋果日報慈善基金「童夢成真」計劃今年亦會舉辦「兒童圖書送禮行動」，希望喺兒童節前夕安排送出益智課外圖書，畀窮困家庭嘅小朋友，希望佢哋可以吸收課本以外知識，增廣見聞。&#13;<br> 自從社會福利署削減綜援金同埋學童嘅就學津貼之後，有細路嘅綜援家庭生活就更苦，重邊度有多餘錢買課外圖書畀孩子睇吖！&#13;<br> 為咗令弱勢家庭嘅細路一樣有機會睇益智圖書，同埋感受社會人士嘅關懷，過去「兒童圖書送禮行動」已送出好多唔同種類嘅圖書，包括：動物小百科、格林童話集、英文故事、趣味科學等，超過一百位兒童受惠。</p><p><spanclass>歡迎孩子填表申請 &#13;<br> 大使呼籲有興趣嘅小朋友可以喺3月21號前填妥許願表格（見表），傳真或寄交：將軍澳工業邨西駿盈街8號蘋果日報慈善基金收，信封面註明「童夢成真兒童圖書送禮行動」待基金審核符合資格後，將盡力助孩子達成心願。另社會服務機構亦可以計劃形式提出申請購買圖書，送贈有需要學童；讀者亦可透過捐款支持，好讓更多貧苦兒童受惠，查詢電話：29908688。&#13;<br> 「兒童圖書送禮行動」捐款編號：C0508&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>