<html><header><meta charset="utf-8"><title>五豐行獨市「話加就加」</title></header><body><h1>五豐行獨市「話加就加」</h1><p>【本報訊】現時本港巿民食用的活豬八成由內地進口，每日約五千隻，全由五豐行在內地進口批發，每次加價，買手及肉販只有「肉隨砧板上」任由宰割，其獨巿經營模式早已為人詬病，但五豐行一於少理，業界一直希望政府引入其他競爭者，減少對五豐行的依賴。&#13;<br> 「佢哋話加就加，根本無得同佢傾……我諗所有人都不滿，再唔出聲係咁加落去，大家都死。」&#13;<br> <br> <spanclass>業界促引入競爭者 &#13;<br> 香港豬肉行總商會副理事長許偉堅認為，中央政府應介入事件，改變五豐行作為唯一代理商的狀況，容許引入更多競爭者，由市場主導價格，避免有供應商控制香港市民所需。&#13;<br> 有本港豬農則指出，近年內地巿場發展迅速，活豬批發商不再依賴本港巿場，買手罷工對內地豬場沒有影響，「佢根本畀唔畀你都冇所謂，上面重可以賣高啲價錢，你（本港買手）唔買咪算囉。」立法會漁農界議員黃容根則指，雖然業界多次要求引入經營者，但他擔心進口商管理不善，對行業打擊更大。&#13;<br> 毛豬（即內地活豬）每隻平均重一百五十至一百八十斤，屠宰後棄頭、肥膏及豬皮等，剩下豬殼僅重一百斤，成本價最低每斤十四元，每次五豐行加價，肉販只能把成本轉嫁予消費者，否則就要減薪或裁員。</spanclass></p></body></html>