<html><header><meta charset="utf-8"><title>精明消費：過手癮蠟燭拮拮吓ILoveYou</title></header><body><h1>精明消費：過手癮蠟燭拮拮吓ILoveYou</h1><p>蠟燭，除咗可以插在生日蛋糕上面、或者中秋節時玩燈籠外，重可以用作家居裝飾、鬆弛神經，甚至「以蠟代口」、幫你同最親至愛講啲你講唔出口嘅深情說話啊！想知係點「蠟」法？快啲跟住嚟睇睇！&#13;<br>記者：鄺天樂&#13;<br>攝影：周旭文</p><p>又捲又拮好好玩</p><p>以蠟代口</p><p>很多時候，做人真的會有口難言！尤其是對住屋企人或者愛侶，「我愛你」、「對唔住」等等嘅說話真係會好難開口！呢個LightwordsVotiveCandle雖然唔識出聲，但絕對可以幫到你！只要將想講嘅說話，逐個字拮落塊鐵片上，再將鐵片捲埋，套在燭台外面，就乜說話都照晒出嚟啦！&#13;<br> 售價：$250（a）</p><p>手捲蠟燭</p><p>蛋卷就食得多，有冇見過成條蛋卷咁嘅蠟燭吖？重要係自己親手捲製而成！實用之餘重有得玩先幾十蚊，超級抵玩！&#13;<br> 售價：$38（a）</p><p>逐步嚟</p><p>浪漫滿屋在水中央</p><p>綠化家居</p><p>將石頭同小草放入高身玻璃樽內，再加上香噴噴浮水蠟燭，就好似放咗個盆栽喺屋企咁！有薰衣草、水蜜桃、青蘋果等十一種不同香味，滿屋清香！&#13;<br> 售價：&#13;<br> 浮水蠟套裝（不包括浮水蠟）&#13;<br> $195（c）&#13;<br> 香味浮水蠟（可燃點20小時）&#13;<br> $70（c）</p><p>簡約清新</p><p>FloatingCandle一改「水火不融」的觀念，清水加上蠟燭，簡約地將浪漫燭光帶入屋企。玫瑰花浮水蠟配紅、黃兩色扁圓形浮水蠟，為家居增添不少浪漫氣氛。&#13;<br> 售價：&#13;<br> 紅、黃兩色扁圓形浮水蠟$6（b）&#13;<br> 玫瑰花浮水蠟$65（兩粒）（f）</p><p>座枱擺設</p><p>方中有圓圓中有方</p><p>兩色嘅方形蠟燭顏色鮮豔得來圖案又夠特別，橙色搶眼醒神，紫色柔和易襯，有六吋及四吋高之選。&#13;<br> 售價：大$80；小$60（g）</p><p>融入自然</p><p>住喺香港地呢個石屎森林，有時想親近吓大自然都幾難！不如自己製造一個大自然Feel嘅屋企啦！龜裂紋大蠟燭蛋，打破沉悶家居！&#13;<br> 售價：$65（b）</p><p>的的骰骰</p><p>啫喱粒粒狀、顏色鮮豔嘅杯仔形蠟燭，Sharp得嚟又夠得意。而香味小蠟粒有五款不同顏色同香味，啱晒柔和家居派！&#13;<br> </p><p>鬆弛神經</p><p>簡易減壓法</p><p>混合香草、花香同生果香味嘅蠟燭，可以幫你紓緩精神緊張！唔使諗、唔使煩，淨係點着啲蠟燭就可以享受香味帶畀你嘅輕鬆氣氛喇！&#13;<br> 售價：各$34（e）</p><p>生果大聯盟</p><p>一系列多種不同生果味道嘅玻璃瓶蠟燭，外形吸引之餘，個靚靚玻璃樽重可以循環再用㖭，夠晒環保！&#13;<br> 售價：各$185（可燃45小時）（c）</p><p>生日快樂</p><p>日本Nikyoro陪你過生日</p><p>呢款日本設計嘅生日蠟燭，有齊HappyBirthday字母，重有笑笑口嘅Nikyoro，有咁可愛嘅蠟燭陪你過生日，許個願都靈啲啊！&#13;<br> 售價：$58（d）</p><p>吹極唔熄</p><p>如果你想畀你嘅朋友一個大驚喜，可以吹蠟燭前一分鐘點着呢啲彎彎曲曲嘅蠟燭，再叫你個Friend吹一吹。無論肺活量有幾大，吹極都唔會吹得熄呢啲蠟燭！係咪好盞鬼呢？&#13;<br> 售價：$20（d）</p><p>球迷世界　生日派對</p><p>為鍾意睇波嘅男朋友做生日，買呢幾款蠟燭放響蛋糕上，一定冧！有齊籃球、足球同欖球三款！另外重有啤酒、香檳，又有波又有酒，錫晒你啦！&#13;<br> 售價：$40（d）</p><p>放煙花</p><p>生日有人為你放煙花係咪好威呢？呢款蠟燭點着後就好似煙花咁，好靚㗎！經實驗過後，煙花蠟燭重有「翻生」功能！吹熄後隔兩、三秒又會「死灰復燃」！冇番咁上下氣量到幾難吹得熄佢！&#13;<br> 售價：$15（d）</p><p>售賣點</p><p>（a）Homeless：油麻地新填地街151號地下（27821881）&#13;<br> &#13;<br> （b）GOD：銅鑼灣禮頓中心（28905555）&#13;<br> &#13;<br> （c）Fruit&amp;Passion：銅鑼灣時代廣場B206號舖（25062598）&#13;<br> &#13;<br> （d）city'super：銅鑼灣時代廣場B1地庫（25062888）&#13;<br> &#13;<br> （e）DKAromatherapy：中環士丹頓街16A地下（27712847）&#13;<br> &#13;<br> （f）Francfranc：銅鑼灣恆隆中心二樓（34273366）&#13;<br> &#13;<br> （g）TheCandleCompany：中環擺花街11號地下（25450099）</p></body></html>