<html><header><meta charset="utf-8"><title>　　達官貴人遊樂園 - 李八方</title></header><body><h1>　　達官貴人遊樂園 - 李八方</h1><p>迪士尼開幕，烈日當空又冇風，真係搽到滿面太陽油都冇用。八方見一眾達官貴人坐正喺睡公主城堡前乾曬，都戥佢哋辛苦，但係咁重要時刻，連大曾小曾都唔怕熱，着住件老西，邊個敢出聲？唯一可以做嘅係除低件外套，實行白恤衫當禮服，頂住個太陽。&#13;<br> 女士永遠都冇有怕，照樣花枝招展，梁愛詩出動粉紅套裝，周梁就全身青綠。細心啲睇，八方重見到梁司長打咗個粉紅色蝴蝶結，唔知梁司長係扮緊米妮老鼠，定係乘機想表示忠心於新的特首？&#13;<br> 澳門特首何厚鏵就笑笑口同記者講，大曾都有問候澳門人民；至於迪士尼好唔好玩，佢就笑笑口咁話未有機會去玩遊戲喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>