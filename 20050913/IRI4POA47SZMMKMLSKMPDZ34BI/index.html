<html><header><meta charset="utf-8"><title>李民橋聞婚變黑面</title></header><body><h1>李民橋聞婚變黑面</h1><p>李民橋（圖）早排被傳同老婆羅寶盈婚姻亮紅燈，噚日佢喺機場出現時被問起呢件事，佢表現得好唔耐煩，重黑面問記者影夠未，跟住問乜都唔答，就急急腳離開。至於佢爸爸李國寶前晚就同老婆喺蘭桂坊出現，佢哋好恩愛咁拎住袋外賣步出鏞記，唔知係咪買燒鵝返屋企撐枱腳呢？</p></body></html>