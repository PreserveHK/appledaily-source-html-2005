<html><header><meta charset="utf-8"><title>　　李民橋度假療情傷 - 李八方</title></header><body><h1>　　李民橋度假療情傷 - 李八方</h1><p>東亞銀行創紀之城旗艦大廈噚日開幕，主席李國寶率領一眾董事，浩浩蕩蕩去剪綵，管理層中惟獨唔見寶哥哥嘅大公子、東亞總經理兼企業銀行主管Adrian李民橋。八方聽聞近日因婚變而神傷嘅Adrian，正喺海外放假散心，佢同鷹君羅家小姐嘅婚姻已經破裂，小女兒將來就會跟爸爸。&#13;<br> 講番東亞呢座總樓面面積逾四十萬方呎嘅後勤中心，裝修都算落重本。除咗有唔少設備先進嘅全海景視像會議室，為咗令員工做得開心，東亞重喺四十三樓整咗個空中花園，夥計公餘時間可以喺度耍吓太極，甚至BBQ都得！聽講佢哋個飯堂，每日重免費供應一客午餐，每次都有四、五款美食任選，寶哥哥呢個老闆都算闊佬。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>