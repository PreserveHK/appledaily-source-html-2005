<html><header><meta charset="utf-8"><title>數名市民欲捐助曾參選</title></header><body><h1>數名市民欲捐助曾參選</h1><p>【本報訊】曾蔭權尚未正式啟動選舉工程，已有市民主動自掏腰包，願意向其捐助選舉經費。身兼曾蔭權競選辦公室主任的東亞銀行主席李國寶昨透露，迄今至少有五至六位市民致電他，表示支持曾蔭權參選，並樂意捐款助選，但他否認有關市民為地產商。&#13;<br> 李國寶昨指出，將在中央宣布接受曾蔭權的辭職後，才會展開競選工程，並澄清下周一不會有特別宣布。&#13;<br> 問及他是否主力為曾蔭權籌募經費時，李國寶自稱「咩都幫佢做」，更指近期已有五至六個市民致電他，「（佢哋）話好pro-Donald（支持曾蔭權），話想捐錢，我就話連bankaccount（銀行戶口）都未開，所以我『集』低咗佢哋個名，佢哋個電話，到時咪話佢聽，擺（錢）入咩戶口。」&#13;<br> 李國寶說，有關市民是直接致電給他，但否認這些市民是地產商，堅稱「我唔識佢哋，係佢哋打電話畀我咋，完全冇地產商搵我。」&#13;<br> 至於募捐目標是否九百五十萬，李國寶聲言「唔係」，開設戶口則「有咁快得咁快」，最好設在東亞銀行。</p><p>梁振英沒表明支持曾</p><p>自由黨主席田北俊昨證實，李國寶開始四出進行募捐，並曾與他接洽，但他揶揄李國寶說：「佢又唔清楚點樣籌款，我叫佢搞掂先好叫我！」田北俊期間又語帶雙關指，「國寶交遊廣闊，佢去拉（票）好過我去拉。」&#13;<br> 行政會議成員梁振英昨出席一個大學生實習計劃活動時表示，曾蔭權獲得市民、中央及公務員支持，是擔任特首的合適人選，但他沒有表明支持曾蔭權。至於會否為曾蔭權助選，他指「可以幫幾多就幫幾多」；個人留任與否，則要由新的特首決定。</p></body></html>