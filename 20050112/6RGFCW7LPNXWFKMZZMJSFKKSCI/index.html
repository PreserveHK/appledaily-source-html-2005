<html><header><meta charset="utf-8"><title>股海實戰錄：大藍籌跌市輪流質</title></header><body><h1>股海實戰錄：大藍籌跌市輪流質</h1><p>港股昨日反彈之勢相當短暫，恒指高開78點，10分鐘後再升多40點已見頂，早市尾段低見13455，下跌76點，以高位13649計則回落194點，若早市追入博反彈都幾傷。&#13;<br> 其實跌至長期升軌支持的主要地產股，如新地（016）及恒地（012）均見繼續反彈，甚至連滙控（005）及中移動（941）亦見回升，可惜尾市部份濠賭股急跌破壞氣氛，令各股升幅收窄，而近期相對跌得較小的長實（001）、和黃（013）及太古A（019）則成為淡友圍攻對象，令港股最終仍跌22點收市，收13059。&#13;<br> 大戶一旦變臉做淡友，則輪到淡友完全控制大局，所以前日指出，現階段不宜逆勢而行，只宜趁反彈沽貨減磅及伺機買Put輪短炒。另方面，在技術上，港股短線已具備反彈條件，在現水平博恒指Put輪，就算最終會贏，亦頗大機會先捱悶棍，還是等恒指反彈近13800不破才買。&#13;<br> 大市上升時，大戶輪流推高各大藍籌，跌市時則是輪流質低，跌市初期質得最猛的中移動率先反彈，有加息隱憂的地產股跌至長期升軌亦見喘定，早前跌幅較小的長和則是昨日淡友圍攻對象。長實昨跌1%，收71.75元，以陰燭跌穿50日線（現處72.55元），若和其他地產股睇齊，要試一試長期支持軌（現處68.30元），則長實Put輪可優先留意，若見正股反彈近50日線不破，可小注短炒Put輪，以正股重返50日線止蝕。<br> &#13;<br> <spanclass>可吼長實Put輪 &#13;<br> 長實Put輪不多，交投亦較靜，較活躍的有3652，數據相對亦佳，但此系輪較難玩，昨日正股跌1%，3652只升1.7%，因此寧揀3586或爆炸力較強的4583，前者昨升5.7%，收0.46元，後者升8.8%，收0.148元，買中起碼唔會谷氣。&#13;<br> 趙飛雲</spanclass></p></body></html>