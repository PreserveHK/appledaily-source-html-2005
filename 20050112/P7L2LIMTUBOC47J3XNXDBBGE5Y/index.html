<html><header><meta charset="utf-8"><title>　　煲呔俾粵官窒到應 - 李八方</title></header><body><h1>　　煲呔俾粵官窒到應 - 李八方</h1><p>香港風光咗咁多年，主權移交後大萎縮，唔能夠學似以前咁趾高氣揚，不可一世。話說煲呔曾噚日帶隊去廣州開粵港合作聯席會議，會前雙方代表寒暄一番，煲呔循例話，香港過去一年經濟增長唔錯，廣東省常務副省長湯炳權唔知有心定冇意，問煲呔增長雙位數應該冇問題啩！人人都知香港喺老董敗政統治下係乜環境，經濟有增長都偷笑啦，重想有雙位數增長？唔使望啦。&#13;<br> 煲呔俾湯副省長一問，當堂呆咗唔知點反應，諗咗幾秒先口窒窒咁話，如果經濟增長達到雙位數，香港經濟過熱會「好得人驚」，之後就例牌乾笑兩聲，場面極度尷尬。&#13;<br> （圖）廣東省副省長湯炳權（左）問煲呔香港經濟增長有冇雙位數，搞到煲呔鬼咁尷尬。政府新聞處提供圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>