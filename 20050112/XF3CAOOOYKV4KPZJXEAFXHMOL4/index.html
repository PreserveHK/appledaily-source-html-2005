<html><header><meta charset="utf-8"><title>　　蘇澤光：小小超重好活潑 - 李八方</title></header><body><h1>　　蘇澤光：小小超重好活潑 - 李八方</h1><p>電盈同交易所噚日簽約，電盈會喺未來５年幫交易所整合網絡。整合之後重會唔會trade緊嗰陣「當」機，固之然係大家所關心，但更關心嘅，其實係電盈主席李澤楷。&#13;<br> 由於南亞海嘯後，熱愛水上活動嘅小小超仍未蒲過頭，所以每隔一兩日，就會有啲「好心人」傳佢「唔喺度」，噚日當然有人問電盈第二把交椅蘇澤光（圖）究竟小小超喺邊，蘇生話：「只可以講，李生係健在、好活潑，同埋唔喺香港」。但八方相信，佢一日唔現身，呢啲大吉利是傳聞一日都唔會停，都係嗰句，反正佢咁熱心公益，是但捐番一千幾百萬畀慈善機構，再影番張送支票相，咁就大家都好。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>