<html><header><meta charset="utf-8"><title>老友娶新抱　五德贈世姪<br>賭王祝新人百年歸老　爆笑</title></header><body><h1>老友娶新抱　五德贈世姪<br>賭王祝新人百年歸老　爆笑</h1><p>澳門賽馬會董事總經理李志強前晚娶新抱，賭王何鴻燊到賀，並致辭教導新郎要「三從五德」，愈講愈興奮的他最後祝酒時竟一時口快快祝新人「百年歸老」，令賓客嘩然。</p><p>前晚是澳門賽馬會董事總經理李志強娶新抱之喜，在灣仔君悅酒店筵開八十席，到賀名人包括賭王何鴻燊和四姨太梁安琪、富豪劉鑾雄、鄭裕彤、楊寶玲夫婦、李民橋夫婦等。&#13;<br> <br> <spanclass>新人閃電結婚 &#13;<br> 新郎李柱坤與新娘劉敏穎相識兩年，但拍拖僅四個月便閃電結婚。新翁李志強前晚大讚媳婦說：「畀新抱九十分，生埋孫就一百分。」問他該豪門婚宴是否由他埋單？他說：「做老爺最蠢，要畀晒錢。」&#13;<br> 李志強更是賭王何鴻燊及四姨太梁安琪的媒人，前晚賭王獲邀上台致辭，他滔滔不絕表演「棟篤笑」說：「呢個肥仔（指新郎李柱坤）個名改得好，好威水，『柱坤』即係一柱擎天，扭轉乾坤。佢識咗太太兩年，談戀愛就似我隻馬『閃電』咁，閃電四個月就搞掂（結婚）咗啦。」&#13;<br> <br> <spanclass>教𠱁老婆絕招 &#13;<br> 賭王更在台上取笑新翁李志強講三字經了得，他說：「飛仔強（李志強綽號）係三字經專家，我就講番四字經，『三從四德』就俾我註冊咗，我今晚贈埋第五德畀新郎，呢招我親身試過真係得，就係要『𠱁』得，做男人搵到多少錢就要買定紅、黃、藍、綠、白鑽石喺身，女人對寶石好博愛，一見太太面口唔對路，即刻喺褲袋一粒鑽石塞過去，如果佢唔要，掟落地，唔好執，通常行開半個鐘，粒石就會自動消失㗎啦。」愈說愈興奮的賭王最後在祝酒時更口快快祝一對新人「百年歸老、白髮齊眉」，令台下賓客不禁嘩然。&#13;<br> 採訪：DebbieLum&#13;<br> 攝影：ChanChiLam</spanclass></spanclass></p></body></html>