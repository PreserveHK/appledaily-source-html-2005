<html><header><meta charset="utf-8"><title>極品靚聲王4部SAGEMMyX-8送畀你</title></header><body><h1>極品靚聲王4部SAGEMMyX-8送畀你</h1><p>玩音響有高低級之分，千零蚊至到幾十萬一套Hi-Fi都有；手機亦都一樣會以「聲」分級別，尤其具有MP3播放功能嘅機種。SAGEM新推出嘅MyX-8，就以極品靚聲為號召，再加上百萬像素鏡頭，又聽得又影得！今日《蘋果》就聯同SAGEM，送出四部MyX-8，想親身感受手機界嘅靚聲王，就快快手填妥參加表格，Fax過嚟喇！&#13;<br>&#13;<br>記者、攝影：劉耀祥　ImageGirl：Wendy&#13;<br>查詢：23919029（聯訊科技）</p><p>PROFILE</p><p>制式：GSM900/1800/1900三頻&#13;<br> 屏幕：25.6萬色/320×240像素/TFT&#13;<br> 鏡頭：130萬像素CCD（8倍數碼變焦）&#13;<br> 記憶體：內置40MB+mini-SD卡槽&#13;<br> 功能：64和弦、MP3鈴聲、紅外線、GPRS、藍芽、JAVA&#13;<br> 備用時間：350小時&#13;<br> 通話時間：5小時&#13;<br> 體積：115×47×20.8mm&#13;<br> 重量：125g</p><p>第一眼睇見X-8，真係未必認得出來自SAGEM，皆因風格與以往SAGEM機種完全兩回事，查實X-8的外形係來自法國著名設計師「Ora-Ito」親自操刀，機身上重要刻番自己個名以作記認，如此「DesignerPhone」於手機界中絕對少見。全白色機身十分iPodFeel，而且主打極品靚聲，之但係搵勻機身都唔覺有喇叭，原來聽筒位就已經係喇叭。唔好以為喇叭細細，就會欠缺中氣，相反喇叭聲量十足，當MiniHi-Fi用都綽綽有餘。更實用嘅係支援紅外線及藍芽，完全可以自由Send歌Send相，唔係有得睇冇得使嗰種！</p><p>全機用盡頂級料</p><p>身為高階手機，X-8淨係靠樣靚聲正絕對唔夠，機內硬件全部都屬於頂級材料。首先機背內置130萬像素CCD鏡頭，再搭上25.6萬色TFT靚芒，解像度達到320×240像素，睇功能介面圖案都零舍開心啲。鏡頭表現亦都十分出色，唔止影嘅時候反應快，Save相速度亦夠快，130萬像素相片都只係幾秒就搞掂。另外，X-8嘅閃光燈都有別於其他機種，完全為影相而生，唔係長着嘅「補光燈」，淨係影相時先會閃，火力亦都十分強橫。X-8更內置mini-SD插槽，不過唔插卡亦一樣夠用，因為已經內置40MB記憶體！</p><p>遊戲篇</p><p>睇完X-8嘅介紹，可能有人睇中佢夠靚聲，又或者有人睇中佢CCD鏡頭勁，不過唔使心急去買住，因為今日《蘋果》就聯同SAGEM送出四部X-8。想聽靚歌影靚相就將下列兩關問題嘅正確答案，填妥於右方參加表格內，再Fax過嚟參加遊戲，就有機會獲獎！</p><p>第一關　考眼力</p><p>X-8嘅130萬像素CCD鏡頭質素出色，影相自然靚過人，而下列就有三張相片，由唔同型號嘅百萬像素手機拍攝而成，睇吓你好唔好眼力，估唔估到邊張先係出自X-8嘅手筆？</p><p>第二關　問答題</p><p>1.X-8由哪位法國著名設計師負責Design外形？&#13;<br> A.	Ore-Ita&#13;<br> B.	Oro-Ite&#13;<br> C.	Ora-Ito&#13;<br> &#13;<br> 2.X-8顯示器的色素為多少？&#13;<br> A.	26萬色&#13;<br> B.	25.6萬色&#13;<br> C.	26.5萬色</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭4名參加者可得到SAGEMMyX-8手機一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》、SAGEM及聯訊科技員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ***必須憑報紙上的參加表格才可以參加遊戲。</p><p>百萬像素MP3手機</p><p>以前手機播放MP3，只係一少撮手機嘅玩意，不過近期不論大細廠都將此視為力谷之功能，差不多近乎標準裝備喇！</p><p>VKMobile遙控手機</p><p>呢部VK900身兼百萬像素鏡頭及MP3播放器不特止，更係家電遙控器，再加上mini-SD插槽及MP3播放功能，唔係手機咁簡單！&#13;<br> 規格：GSM三頻、26萬色芒、130萬像素鏡頭、MP3鈴聲、mini-SD插槽&#13;<br> $3,188（a）</p><p>Nokia66303G新貴</p><p>Nokia最新3G機，繼續沿用擅長之Symbian作業系統。功能亦都非常齊全，130萬像素鏡頭、藍芽、拍片一應俱備。&#13;<br> 規格：UMTS/GSM三頻、130萬像素鏡頭、48和弦、6萬5色彩芒、藍芽&#13;<br> $4,480（a）</p><p>InnoA10128MB手機</p><p>由於不支援記憶卡，所以A10內置少見之超大128MB記憶體，跟機耳筒更有埋線控，相當專業之MP3手機。&#13;<br> 規格：GSM雙頻、26萬色內芒、130萬像素鏡頭、MP3鈴聲、50和弦&#13;<br> $2,980（b）</p><p>摩記MPx220視窗手機</p><p>Motorola最新採用WindowsMobile機種，外形煥然一新之外，更加入123萬像素鏡頭，功能更進一步。&#13;<br> 規格：GSM四頻、6萬5色芒、123萬像素鏡頭、MP3鈴聲、mini-SD插槽&#13;<br> $3,488（a）</p><p>Nokia6670孖生兄弟</p><p>外形與7610如出一轍的6670，規格亦都相若，具有100萬像素鏡頭、藍芽及SymbianSeries60作業系統。&#13;<br> 規格：GSM三頻、100萬像素鏡頭、48和弦、6萬5色彩芒、藍芽&#13;<br> $3,688（a）</p><p>查詢電話：&#13;<br> （a）One2Free（25123123）&#13;<br> （b）S-TELECOM（23939711）</p></body></html>