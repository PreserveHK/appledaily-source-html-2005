<html><header><meta charset="utf-8"><title>日韓興啲乜︰<br>愈凍愈要食韓人零下5度歎刨冰雪糕</title></header><body><h1>日韓興啲乜︰<br>愈凍愈要食韓人零下5度歎刨冰雪糕</h1><p>近排一陣寒風，唔少香港人都煞有介事咁匿埋屋企。剛踏入冬季的韓國，氣溫閒閒哋都跌到攝氏零下五、六度，但韓人不但照樣行街玩樂，重會超級勇猛咁食刨冰雪糕飲凍飲！點解？因為韓國甜品店大多開行暖氣，韓人好享受嗰種望住街外凍冰冰，自己就暖笠笠咁食凍嘢嘅變態感覺！若大家有機會去今次介紹的4間人氣甜品店，不妨試試攝氏零下5度食雪糕的過癮滋味！&#13;<br>&#13;<br>記者：張銘恩攝影：陳陶鈞&#13;<br>鳴謝：韓國觀光社（www.tour2korea.com）</p><p>caffeiceberry：高級新Look改裝上場</p><p>caffeiceberry？韓人本身都可能感到既熟悉又陌生，話你知佢前身其實係以水果刨冰聞名的iceberry，相信蒲過韓國的港人都會「啊」一聲恍然大悟，因為iceberry係年輕人蒲點，近日二十多間分店正進行改革，陸續將本來以粉紅色做主調色兼以士多啤梨做Logo的店舖，轉為形象較成熟高檔的caffeiceberry，並加入刨冰以外的食物作招徠。</p><p><br> &#13;<br> caffeiceberry&#13;<br> 地址：漢城南大門路2街123號LotteShoppingYoungPlaza6樓&#13;<br> 電話：（82）2-2118-5365&#13;<br> 交通：乘地鐵2號線於乙支路入口站落車，步行5分鐘直達。</p><p>Baskin31Robbins：分店最多一街都係</p><p>來自美國的Baskin31Robbins在韓國早已揚名立萬，旗下數百間分店散滿全國，是韓國最多分店的雪糕店，無論你去到邊一個區都撞口撞面見到佢，捧場客由老到嫩，極受歡迎，長售食品包括雪糕、雪糕蛋糕及思樂冰，重設有免費試食㖭。</p><p><br> &#13;<br> Baskin31Robbins&#13;<br> 地址：漢城西大門區大峴洞34-37&#13;<br> 電話：（82）2-362-3010&#13;<br> 交通：乘地鐵2號線於梨大站落車，步行8分鐘直達。</p><p>MiGO：長期滿座蛋糕店</p><p>位於梨大的MiGO，主售蛋糕及咖啡，傳聞經常座無虛席，筆者抱住「係咪咁堅呀？」的包拗頸心態尋找MiGO，到達時果然令我佩服非常，店內全爆，想搵個位都要等，其蛋糕、麵包、曲奇之選擇非常豐富，兼日日新鮮製造，味道？當然無令人失望！</p><p><br> &#13;<br> MiGO&#13;<br> 地址：漢城西大門大峴洞60-7&#13;<br> 電話：（82）2-362-6971&#13;<br> 交通：乘地鐵2號線於梨大站落車，步行7分鐘直達。</p><p>Seizy：綠茶甜品店製作有Heart</p><p>Seizy唔算十分出名，但個人認為此店好有誠意，主打的綠茶甜品，由雪糕、蛋糕以至飲品均以新鮮綠茶為材料，味道清香又健康，舖內裝修骨子，只得兩行座位環境舒適寧靜，好啱傾偈同睇書。</p><p><br> &#13;<br> SeizyGreenTea&#13;<br> 地址：漢城西大門大峴洞60-9&#13;<br> 電話：（82）2-6335-1587&#13;<br> 交通：乘地鐵2號線於梨大站落車，步行7分鐘直達。&#13;<br> &#13;<br> 註：以上價錢為貨幣兌換約數，$1兌134韓圜。</p></body></html>