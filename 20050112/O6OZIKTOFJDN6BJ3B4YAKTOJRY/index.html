<html><header><meta charset="utf-8"><title>　　中一女生出英文故事書 - 李八方</title></header><body><h1>　　中一女生出英文故事書 - 李八方</h1><p>八方好多老友都擔心自己啲仔女語文能力唔掂，特別係英文差勁，將來唔知點出嚟社會搵食。不過，呢啲擔心都係多餘，原來香港有啲小朋友唔單止英文冇問題，而且細細個就寫得出一本好唔錯嘅英文小說㖭。&#13;<br> 八方噚日收到一本由一位叫做StephanieCheung（張予心）寫嘅英文短篇小說，書名叫做《TheAdventureofVictoriaandSnowPrincess》。雖然故事簡單，但係結構好緊湊，英文亦好熟練，八方一口氣睇完晒。呢本書係張予心舊年十二歲時寫嘅，當時佢係女拔萃中一生，未入女拔前佢喺救恩小學讀書。&#13;<br> 有個女咁叻，八方都為佢父母感到自豪，問佢哋點教仔女？佢阿爸話，咪成日帶佢哋去公立圖書館，培養佢哋閱讀興趣同鼓勵佢哋寫作囉，「好似架車咁，撻着咗就掂，唔使再擔心。」&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>