<html><header><meta charset="utf-8"><title>叫華仔分獎分錢大家Happy<br>克勤、祖兒最受巴士客歡迎</title></header><body><h1>叫華仔分獎分錢大家Happy<br>克勤、祖兒最受巴士客歡迎</h1><p>李克勤在《勁歌》競逐「最受歡迎男歌星」獎時敗給劉德華，但昨日終吐氣揚眉，在「RoadShowMV直選」頒獎禮中以最高票數贏得男歌手大獎，克勤更打趣叫華仔除了分一半獎座給自己外，不如將歌酬亦分一半給他。</p><p>李克勤、容祖兒、黃耀明、薛凱琪和吳日言昨日到金鐘出席「RoadShowMV直選」頒獎禮。&#13;<br> 是次選舉乃由巴士乘客投票選出，當中「最高票數男女歌手大獎」由李克勤和容祖兒奪得。「優異新人獎」分別由薛凱琪、吳日言和梁洛施獲得。而「最強十大MV」則是李克勤《空中飛人》、楊千嬅《小城大事》、古巨基《愛與誠》、容祖兒《世上只有》、Twins《女人味》、許志安和葉德嫻《美中不足》、黃耀明《翡翠劇場》、梁漢文《艦隊》、何韻詩《艷光四射》和余文樂《生還者》。<br> &#13;<br> <spanclass>祖兒多謝拉姑 &#13;<br> 克勤在《勁歌》頒獎禮中敗給劉德華，飲恨「最受歡迎男歌星」，華仔表示會分一半獎座給克勤，克勤說：「我會欣然接受，最好將佢巡迴歌酬都分一半畀我，咁就verygood。以前覺得頒獎禮係戰場，但都要睇當事人出發點係有冇居心，當晚嘅感覺係從來未試過，自己又想攞，但又想華仔攞，總之大家開心。」&#13;<br> 容祖兒則表示要特別多謝拉姑，原來有次拉姑見到祖兒為購買頒獎禮戰衣而頭痛，即時送了件大褸和披肩給祖兒，令她十分感動。<br> &#13;<br> <spanclass>阿詩手指受傷 &#13;<br> 此外，何韻詩表示日前在家裏煲水，煲蓋突爆裂令她擦傷手指，但阿詩笑言這寓意自己紅到爆。&#13;<br> 採訪：駱華齡&#13;<br> 攝影：何國豪</spanclass></spanclass></p></body></html>