<html><header><meta charset="utf-8"><title>紅星巨賈齊賀Chanel歷史展<br>貴氣妮歌嚇窒靚佬湯新歡</title></header><body><h1>紅星巨賈齊賀Chanel歷史展<br>貴氣妮歌嚇窒靚佬湯新歡</h1><p>美國三大美術館之一嘅紐約大都會博物館，前晚舉行Chanel時裝歷史展慶祝晚會，除咗Chanel時裝設計師兼創作總監KarlLagerfeld外，唔少時裝界同演藝界名人，都畀面出席，現場星光熠熠，而由聽日開始至八月七號，當地都會舉行Chanel時裝歷史展。&#13;<br> <br> <spanclass>姬蒂臨時甩底 &#13;<br> 身為Chanel香水代言人嘅妮歌潔曼（NicoleKidman）前晚着咗條露膊長裙現身，比起齋賣弄性感嘅嘉門伊拉查（CarmenElectra）高貴大方得多，盡顯佢嘅巨星氣派。講開妮歌，佢前夫湯告魯斯（TomCruise）最近高調公開同青春女星姬蒂荷姆絲（KatieHolmes）嘅戀情，成為新聞人物。妮歌當晚雖然單拖赴會，但就豔壓全場，似乘機向靚佬湯示威。而原本係嘉賓之一嘅姬蒂，唔知係咪怕尷尬，竟然喺最後一刻決定唔到。&#13;<br> <br> <spanclass>Jessica低胸搶鏡 &#13;<br> 當晚亦有多對名人夫婦到場晒恩愛，當中包括李察基爾（RichardGere）同愛妻嘉莉露維（CareyLowell）、奇雲高士拿（KevinCostner）夫婦等。至於JessicaSimpson就着咗套低胸晚裝，同樣非常搶鏡。&#13;<br> 而演出真人騷《飛黃騰達》嘅富商鄧立普（DonaldTrump），入場嗰陣竟然俾記者影到佢踩到老婆條靚裙，大出洋相，我羅拉睇見都眼冤。</spanclass></spanclass></p></body></html>