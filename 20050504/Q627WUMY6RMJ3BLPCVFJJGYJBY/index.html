<html><header><meta charset="utf-8"><title>　　TVB新聞部澳門站重開 - 李八方</title></header><body><h1>　　TVB新聞部澳門站重開 - 李八方</h1><p>無記新聞部自從舊年出現高層人士變動後，新領導人竟然人取我棄，閂咗個駐澳門辦事處，當時八方已經估係人事問題多於一切，結果不出所料，袁志偉最後都係要開番個辦事處，噚日正式啟用。不過梗係人面全非啦，冇咗個重磅張志承，換咗個何凱盈，相信慳番唔少。&#13;<br> 另外，個市好咗，傳媒人又成為各大公司挖角對象，加上無記成日有個別員工被指人工高，所以個個資深人士都人心惶惶，唔知幾時俾人開刀。八方聽聞，高層為挽回員工信心，五月份會升番啲人，但係直到噚日放工，仍未見出黃榜。&#13;<br> 「爆棚哥」陳國強入股銀河，無記當堂生番晒，兩家人蝕總好過自己揹晒，銀河呢個收費電視台認真多災多難，無記都知驚，準備下個月relaunch一次，不過，講乜都假，要有得睇先有得講，係咪？&#13;<br> &#13;<br> <br> &#13;<br> 爆料熱線：2929　0000、2786　0099&#13;<br> 報料傳真：2623　9278&#13;<br> 報料電郵：pf_lee@appledaily.com</p></body></html>