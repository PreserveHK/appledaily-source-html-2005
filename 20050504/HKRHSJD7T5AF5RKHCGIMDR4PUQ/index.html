<html><header><meta charset="utf-8"><title>Rain笑容親切似孝順仔</title></header><body><h1>Rain笑容親切似孝順仔</h1><p>今個月係韓國嘅家庭月，當地有個娛樂網頁舉辦咗個投票選舉，畀網民選出心目中最孝順嘅藝人。結果《浪漫滿屋》男主角Rain以二千零二十八票獲選為最孝順男星，不過網民選佢並唔係因為佢做過啲乜嘢孝順舉動，而只不過係因為佢笑得夠甜，成個乖仔咁款喎！而前S.E.S.成員Eugene就獲選為最孝順女藝人。</p></body></html>