<html><header><meta charset="utf-8"><title>潮人畀面齊齊撐日本3G機王殺到！</title></header><body><h1>潮人畀面齊齊撐日本3G機王殺到！</h1><p>香港潮人大多崇日，見到日文特別興奮；最愛日本產品，水貨快人一步就更加買得安心、用得過癮。趁香港Vodafone尚未正式發功，一眾潮人已經全情投入日本Vodafone水貨手機嘅懷抱，電訊舖老闆話最勁一日賣出十幾部SonyEricsson802SE，令佢成為近期3G水貨機王。&#13;<br>&#13;<br>記者：馬慶武&#13;<br>攝影：陳陶鈞</p><p>大突破！3G機唔使廢武功</p><p>日本3G手機一直未能喺本港使用，但喺一年前左右，有本地手機專家研究到調校方法，令部份水貨機能採用本地2G/3G制式的SIM卡，不過只限撥出及接收電話，手機大部份其他功能就未必用到。&#13;<br> 直至一、兩個月前引入的日本水貨SonyEricsson802SE，由於手機運作系統同行貨S700i相似，「專家」們就研究到用Software將呢部日文機變成中文機，而且一切功能如聽MP3、使用MP3鈴聲等都可以用到，重可以帶住呢部機漫遊日本，同㗎仔睇齊！</p><p>為換殼買水機</p><p>「802SE一日賣到過10部，淨係我間舖咋喎！」新訊時代老闆蝦米話，呢部機最多買家係十足㗎仔㗎妹打扮嘅潮流友。另一間售賣日本3G機舖Skyliner，店員阿迪話：「連Sharp902SH都好受歡迎，雖然呢部水貨只有日、英顯示，用唔到MP3鈴聲，而且行貨都有返，但因為行貨只得銀色，搞到有個客買完行機再嚟買多部水機，為咗將橙色殼換落行機度，認真誇張！」&#13;<br> 記者採訪期間，短短15分鐘內，已經有4個心口掛住802SE的用家入嚟問：「有冇新款水機返？」、「Sharp902SH改到中文未？」，睇嚟呢股日本水貨3G手機熱潮，愈煲愈熱！</p><p>醒目潮舖入配件</p><p>3G水機熱賣榜</p><p>水貨齊色：Sharp902SH&#13;<br> 同行貨SX813同款，水貨黑、白、橙3色，只有日、英文顯示。&#13;<br> $4,380（a）</p><p>3G先驅：SanyoV801SA&#13;<br> 第一部調校至可以喺香港用的日本先驅3G機，𠵱家已經冇現貨，但可代訂。&#13;<br> 價錢待定（b）</p><p>改3G水機冇犯法！</p><p>記者向香港電訊管理局查詢改3G機是否合法，得到的回覆係電訊管理局只會監管該手機輸出功率及發放輻射嘅標準及對其他無線電設備的干擾程度，該手機是否水貨唔係問題。至於手機是否屬冒牌貨則由香港海關監管，即基本上喺香港使用水貨，而收發系統又未有超標的正牌日本3G手機，唔會觸犯法例！&#13;<br> &#13;<br> </p><p>水機上台價</p><p>3	（查詢：和記31628888）&#13;<br> 最平月費：$123（基本：1,200分鐘、心連心：900分鐘、視像通話：80分鐘）&#13;<br> &#13;<br> SmarTone-Vodafone	（查詢：22818888）&#13;<br> 最平月費：$128（基本：900分鐘、網內：800分鐘、視像通話：30分鐘）&#13;<br> &#13;<br> CSL	（查詢：29722123）&#13;<br> 最平月費：$208（基本：800分鐘、視像通話：50分鐘）&#13;<br> &#13;<br> a.	新訊時代（23966280）&#13;<br> 地址：旺角先達廣場1樓F55號舖&#13;<br> &#13;<br> b.	Skyliner（63391296）&#13;<br> 地址：灣仔東方188商場2樓242號舖&#13;<br> &#13;<br> c.	V3（28084390）&#13;<br> 地址：銅鑼灣地帶2樓282號舖</p></body></html>