<html><header><meta charset="utf-8"><title>打女變才女　開埋出版社<br>楊麗菁擲百萬做瑜伽掌門人</title></header><body><h1>打女變才女　開埋出版社<br>楊麗菁擲百萬做瑜伽掌門人</h1><p>楊麗菁最近在台灣以逾百萬港元開設出版社，準備推出第三本講述瑜伽的新書《7日瑜伽》。由打女轉型為才女的楊麗菁，原來已練習瑜伽多年，她更準備開拓內地市場，到內地開班授徒，看來楊麗菁已視瑜伽為終身事業。</p><p>楊麗菁近日來港為第三本新書《7日瑜伽》宣傳，她去年在台灣推出第二本《百分魔體瑜伽》時反應熱烈，售出三萬多本，今次自資再度出擊，短短一星期在台灣已賣出一萬多本，令她開心不已。</p><p>替其他藝人出書</p><p>對於由影壇打女轉型為才女，楊麗菁說：「我只希望將對身體有好處嘅運動介紹畀大家。」楊麗菁表示當初做打女經常受傷，卻因而與瑜伽結下不解之緣，至今她已練了六年，楊麗菁說：「其實係多年前有日起唔到身，要我家姐拉我起身，跟住送咗我去醫院，醫生話我尾龍骨凸咗出嚟，壓住神經線，做咗半個月物理治療之後，醫生建議我練習瑜伽，點知一練就練上癮。」&#13;<br> 楊麗菁早前在台灣投資五百多萬新台幣（約一百二十多萬港元）開設出版社，她說：「始終唔可以拍一世打戲，我希望將來可以以出版社做我終身事業，除咗幫自己出書之外，亦都可以幫其他藝人出書。」</p><p>到內地開班授徒</p><p>楊麗菁自言練習瑜伽多年，最令她滿意的是身心均散發女人味，她說：「以前成日拍打戲，拍到成個人都好大隻，一啲線條都冇，連背心都唔敢着出街。練咗六年瑜伽之後身形都靚咗好多，連個樣都後生咗。」楊麗菁最近更獲內地方面邀請她開班授徒。&#13;<br> 採訪：王崇穎&#13;<br> 攝影：林德雄&#13;<br> 服裝提供：rush（HarbourCity）</p></body></html>