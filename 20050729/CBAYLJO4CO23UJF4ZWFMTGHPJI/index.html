<html><header><meta charset="utf-8"><title>Pioneer首推單面雙層DVD-R錄影機</title></header><body><h1>Pioneer首推單面雙層DVD-R錄影機</h1><p>可以燒錄單面雙層DVD+R嘅錄影機，早前已經喺市面出現過，最近Pioneer推出咗幾部可以燒單面雙層DVD-R嘅DVD錄影機──DVR-630H-S、DVR-530H-S同埋DVR-330-S，雖然話DVD+R同DVD-R嘅分別其實唔係好大，不過喺業界都算係一個新突破。&#13;<br>一般DVD嘅容量只係有4.7GB，而單面雙層DVD就有8.5GB，可以連續錄到24小時嘅片，錄晒成日嘅電視節目都冇問題，DVR-630H-S同DVR-530H-S重分別內置160GB同埋80GB硬碟，可以儲存大量影片。除咗一般DVD錄影機都有嘅錄影、同步錄播同G-code功能之外，呢幾部DVD機重有IEEE1394插口，方便拍片嘅用家過片，另外又有USB位畀用家接駁電腦過相，再用PictBridge直接將相印出嚟，功能都好齊全。&#13;<br>記者：梁瑋瑜&#13;<br>&#13;<br>Pioneer（28486488）</p></body></html>