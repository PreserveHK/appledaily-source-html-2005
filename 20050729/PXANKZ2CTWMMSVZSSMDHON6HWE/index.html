<html><header><meta charset="utf-8"><title>收數公司擅自登入　盜取電話號碼<br>電訊公司預設上網密碼存漏洞</title></header><body><h1>收數公司擅自登入　盜取電話號碼<br>電訊公司預設上網密碼存漏洞</h1><p>為方便流動電話用戶查閱帳單，部份電訊商提供網上查閱帳單服務，為用戶預設身份證號碼作網上登入密碼；電訊商雖建議用戶更改密碼，但未必所有用戶會作改動，形成漏洞，被追數公司登入帳號盜用資料，向借貸人追數及滋擾其親友。</p><p>曾向財務公司貸款的陳小姐稱：「我呢幾日傾過嘅所有電話號碼，竟然全部俾人知道晒，重打去騷擾我啲親戚朋友！唔係發生呢件事，都唔知原來一個身份證號碼就可以睇晒我所有資料！」</p><p>身份證號碼作登入密碼</p><p>陳小姐說，近日凡她以手機致電的親友，均收到財務公司的電話滋擾，來電者只向其親友謂：「你係咪識得陳XX，叫佢記住還錢！」親友均感惶恐，她即報警求助。&#13;<br> 「我諗極都唔明，點解呢間財務公司會查得到我啲親友嘅電話號碼？後來先知，原來只要有我電話號碼同身份證號碼，就可以登入我手機上台個電訊商網站，查閱我詳細嘅通話紀錄！」&#13;<br> 另一手機用戶林先生投訴，其親友亦被財務公司滋擾，「我一直唔知可以上網查自己嘅資料，唔知電訊公司會預設客戶嘅身份證號碼做登入密碼，早知就一定會改！」&#13;<br> 林先生稱，「𠵱家就算報名學嘢、抽獎、甚至入會都要寫低電話號碼同身份證號碼，咁咪好容易俾人登入帳戶？啲電訊公司應該檢討吓呢個做法！」&#13;<br> 本港多間電訊公司均提供網上查閱帳單等資料的服務，當中數間會預設客戶的身份證號碼作登入密碼。&#13;<br> （○七○八○六二）（○七一八○七四）</p><p>意見：擅入電腦　屬刑事罪</p><p>法律界人士梁永鏗表示，有關財務公司進入電腦系統而有不誠實地得益，已屬侵犯他人私隱，違反刑事罪行條例H第161節《有犯罪或不誠實意圖而取用電腦》，一經法庭定罪，最高可判入獄五年。&#13;<br> 他建議當事人報警，由警方搜集證據，「警方只要上佢哋公司查上網紀錄，已經能夠證實到財務公司有冇人利用債仔通話紀錄去滋擾其他人。」&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：sservice@appledaily.com</p></body></html>