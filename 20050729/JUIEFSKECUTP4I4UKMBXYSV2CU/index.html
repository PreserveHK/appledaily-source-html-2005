<html><header><meta charset="utf-8"><title>　　物輕情重 - 李八方</title></header><body><h1>　　物輕情重 - 李八方</h1><p>獨樂不如眾樂，香港電台節目《開心日報》為向一啲平時缺乏親友關懷嘅小朋友送上愛心，搵咗多個玩具廠商捐出玩具，噚日送畀二百幾個嚟自進心會同和諧之家嘅小朋友。呢批玩具價值有限，不過班小朋友收到禮物，個個都愛不釋手即刻捧住嚟玩，展現難得一見嘅笑容。&#13;<br> 臨床心理學家何鳳珠話，小朋友唔同大人，唔識點樣適當發洩情緒，特別係一啲失去至親嘅小朋友，可能受到嚴重打擊而唔識反應，亦有人會覺得親友嘅死同自己有關而感到內疚。佢話如果見到小朋友唔開心，千祈唔好掉以輕心，否則可能影響佢哋身心成長。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>