<html><header><meta charset="utf-8"><title>小鳳姐夠Hit舊公司出碟分杯羹</title></header><body><h1>小鳳姐夠Hit舊公司出碟分杯羹</h1><p>徐小鳳近日在紅館舉行的二十場演唱會賣個滿堂紅，就連亞視炒冷飯的特輯《徐小鳳輝煌金曲夜》對撼無綫「皇家馬德里對北京現代」，收視亦一度以十六點，超越無綫的九點，風頭一時無兩。&#13;<br> 有見及此，小鳳姐昔日效力的康藝成音唱片公司趁勢推出《徐小鳳演唱會金曲精選》CD。</p><p>翻唱金曲</p><p>發言人葉先生說：「我哋收錄小鳳姐八三年伊館同八五年紅館演唱會嘅精選金曲，裏面除咗有佢當年效力康藝成音時期唱嘅《順流逆流》外，重翻唱咗好多首其他歌手嘅金曲，包括《情比雨絲》、《鳳閣恩仇未了情》、《再折長亭柳》、《龍的傳人》同《愛在深秋》等十八首歌，其他精選唱片係唔會有嘅。」</p></body></html>