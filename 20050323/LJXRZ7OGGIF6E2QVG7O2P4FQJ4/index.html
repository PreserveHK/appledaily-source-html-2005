<html><header><meta charset="utf-8"><title>MarcbyMarcJacobs卡通兔闖天涯</title></header><body><h1>MarcbyMarcJacobs卡通兔闖天涯</h1><p>在時裝界，MarcJacobs的故事大概已是耳熟能詳，自1997年被LV慧眼識英雄邀請加盟之後，Marc哥創造出時裝界神話，順帶亦將MJ自家品牌人氣推上高峯，近年唔知係咪被村上隆先生的卡通歡樂氣氛感染，Marc哥近年作品都多加了卡通的元素，玩過熊貓、貓仔等等，今季男裝副線MarcByMarcJacobs　一樣照玩可也，主角係蹦蹦跳的兔仔，食住卡通公仔加Fashion條水，這個大男孩今個春夏大有作為！&#13;<br>&#13;<br>記者：胡卓琳&#13;<br>攝影：周旭文&#13;<br>Model：Junior@CalCarrie's</p><p>春夏玩兔</p><p>1986年美國設計師MarcJacobs推出個人品牌，迅速在紐約時尚圈竄紅，不過講到紅透全球，都係從1997年他入主LouisVuitton的創作總監之後。主線MarcJacobs向來追求型格，而副線MarcbyMarcJacobs則力爭年輕市場，女裝季季玩Cutie少女味，而男裝今季亦Sell可愛兼色彩繽紛，今季主角係一隻卡通兔，不過造型未算係好Cutie，反而低調得來令人想起令人毛骨悚然的電影《DonnieDarko》（《死亡幻覺》）。</p><p>售賣點：MarcJacobs（28689213）&#13;<br> 中環置地廣場B17-20B號舖</p><p>余文樂棄原宿愛Marc哥</p><p>初出道的余文樂，平日只着Bape、Undercover、Neighborhood等原宿牌，就連波鞋款式都係要以日本版為先，畀人感覺「好原宿」。不過近期阿樂愛上MarcJacobs，愛佢的簡單亦愛佢的設計。「我不嬲都無局限自己鍾意某一兩個品牌，我自己接受能力好高，而我覺得SmartCasual的衣着最適合自己，揀衫方面就要視乎場合，出席活動之前我都會同Stylist商量，好似今日呢套衫就全因為我自己最鍾意簡約而揀的，呢個亦係我喜歡MarcJacobs的原因。今季MarcJacobs的衫設計線條簡單，亦好容易襯，不過我就尤其喜歡今季的Casual的Sneaker，之前我已經睇咗Catalogue喇，重揀咗幾對㖭！」</p><p>MarcJacobs×Vans強勢出擊</p><p>阿樂就話愛MarcJacobsSneaker的簡約，果然MarcJacobs搭上了Sneaker界簡約王Vans，以Vans一系列經典鞋款創作出一批W-nameVans，Fans今次荷包有難！</p><p>售賣點：A+AD（25738748）&#13;<br> 銅鑼灣景隆街6號2樓</p></body></html>