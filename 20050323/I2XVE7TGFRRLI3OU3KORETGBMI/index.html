<html><header><meta charset="utf-8"><title>復活節各施奇招掟雞蛋個個犯規都開心</title></header><body><h1>復活節各施奇招掟雞蛋個個犯規都開心</h1><p>復活節又到，睇怕香港學生，讀足9年免費教育就畫足9隻復活蛋。原來罪魁禍首係12世紀嘅一隻紅雞蛋，基督徒認為那是新生命的象徵；德國人又傳說免子會將彩蛋藏在草地上給小朋友搵蛋，結果今日雞蛋兔仔風頭重勁過死而復生嘅耶穌！不過，一切一切都不過畀個藉口大家放假去玩去「滾蛋」，留響屋企唔出去玩，就實聽俾人話係一隻悶蛋！&#13;<br>&#13;<br>記者：陳慧敏　攝影：周旭文&#13;<br>Models：Katie、阿蚊、阿良、Sonic（D8）</p><p>高空墮物固然要罰錢，但參加將軍澳中心的掟蛋大賽就名正言順俾你掟雞蛋。1、2、3放手！8隻雞蛋啪啪從天而降，蛋黃蛋殼即時灑滿地！</p><p>掟蛋大鬥法</p><p>大個仔嫌周街搵復活蛋太幼稚，梗要玩吓食腦項目！要將隻生雞蛋由商場一樓掟落地下，而毫髮無損，就係考力學考創意的高難度挑戰！比賽不限年齡組別，爸爸、媽媽都可以同小朋友一齊落手落腳設計，同高年級哥哥、姐姐一拼高下。我哋預先請了一眾小蘋果會員到將軍澳中心來個掟蛋預演，不過大會規定參賽作品高度不得超過22cm，我哋班小蘋果會員，個個淨係個降落傘都起碼過30cm，有啲就「裝飾過度」，連隻雞蛋收埋去邊都搵唔到，雖然隻隻蛋都好靚，但就統統犯規。不過，試玩啫！咪計較啦！而且小蘋果們個個掟開有條癮，都話返屋企要設計過一個合規格嘅容器嚟參加比賽，一於掟蛋會英雄咁話！</p><p>2005年復活節掟雞蛋大賽&#13;<br> 日期：3月25日&#13;<br> 時間：2:00pm-4:00pm（已截止報名）&#13;<br> 地點：將軍澳中心</p><p>2005年復活蛋設計比賽</p><p>參賽作品於3月25日至4月5日在將軍澳中心展出，並接受公開投票。&#13;<br> 投票日期：3月25日至4月1日。賽果於4月5日於將軍澳中心公布，並進行簡單頒獎儀式。</p><p>海洋公園熊貓動物一家親</p><p>為迎戰9月迪士尼開幕，海洋公園近排搏命發力，除斥資55億5千萬大變身外，遇着節日更推出一籮籮大型活動，力保江山。今年復活節的「熊貓動物一家親」的「海底晚宴」，可以響海洋館，對住魔鬼魚食蠔飲香檳；在海洋館最底層，悠悠閒睇住魔鬼魚同小鯊魚擒住潛水員，邊歎咖啡食件Cake；或者響太平洋海岸邊吃自助餐，邊看背後海獅拍拍手，或者親手餵海獅飛身撲魚。</p><p>海洋公園復活節（3月25-28日）&#13;<br> 延長開放時間：9:30am-7:00pm&#13;<br> 入場費：$185/成人；$93小童（8-11歲）&#13;<br> 查詢：25533202&#13;<br> 網址：www.oceanpark.com.hk&#13;<br> &#13;<br> 海底晚宴&#13;<br> 收費：$500/成人；$450/小童（3-11歲）&#13;<br> 時間：6:30pm-9:00pm（6:00pm後進場，優惠價$400，大小同價。）&#13;<br> &#13;<br> 豚聚一刻&#13;<br> 收費：$780/成人；$730/小童（8-11歲）&#13;<br> 時間：周一1:15pm-2:45pm，周二至日9:30am-11:00am、1:15pm-2:45pm&#13;<br> &#13;<br> 親親海獅自助餐&#13;<br> 收費：$380/成人；$250/小童（3-11歲）&#13;<br> 時間：10:00am-12:00nn&#13;<br> &#13;<br> 榮譽大熊貓管理員&#13;<br> 收費：$500/成人；$450/小童（8-11歲）　&#13;<br> 時間：8:00am-11:00am&#13;<br> &#13;<br> 備註：以上項目已連同入場費，優惠價只適用於3月25日-4月5日、4月所有星期六、日及5月1-8日。&#13;<br> 持有海洋公園智紛全年入場證，可享7折優惠。</p><p>一百隻創意人形蛋現身apm</p><p>集合世界知名玩具設計大師，專為apm而設計的100隻創意蛋頭公仔已陸續降臨apm！其中由OBEY（LA）、NYCLase（洛杉機）、EWOK（紐約）親手繪畫的20"Qee更是全球首度曝光，而三位國際級玩具設計師FrankKozik、Touma跟MadBarbarian更專誠由日本及美國來港跟大家簽名外，開幕當日更即場示範Graffiti。&#13;<br> 另外還有4隻10呎高Mega人形公仔，讓大家可在apm大玩尋蛋遊戲。其中由設計師Katsu-MadBarbarian設計的10呎高巨蛋梳化，更可讓大家坐在蛋內拍張氣勢照！而購物滿$300，更可憑即日發票，換領限量版apmDesignerEgg乙隻。一套四款，每星期一款，數量有限送完即止。</p><p>《人形蛋及10呎高人形梳化》&#13;<br> 日期：3月25日-4月17日11:00am-12:00pm&#13;<br> 地點：apm大堂展覽場&#13;<br> &#13;<br> apm限定版人形蛋獨家換領&#13;<br> 日期：3月25日-4月17日12:00nn-10:00pm</p><p>愛心嘉年華</p><p>自認愛心爆棚的家庭，復活節長假最後一天，請到淺水灣影灣園做善事，為假期畫上完美句點。傳統活動有復活蛋尋寶比賽、雜技表演、賣物攤位、小白兔花園、賓尼兔卡通人物拍照、兒童遊樂區、樂隊即席演奏及消防安全展覽。還有匡智會學生的才藝表演做壓軸，為匡扶弱智的「匡智會」籌募善款，幫助有需要的小朋友。</p><p>淺水灣影灣園復活節繽紛嘉年華&#13;<br> 日期：3月28日&#13;<br> 時間：1:00pm-6:00pm&#13;<br> 地點：淺水灣影灣園商場香港淺水灣道109號</p><p>Lego迷必看</p><p>身為Lego迷，當然要吼實奧海城的Lego宴！除了門口有座11呎高的超巨型「Lego復活兔」外，場內還有「Lego開心動物小農莊」，超過數十萬塊Lego動物，還有工作坊給小朋友學砌Lego動物；「朱古力製作夢工場」又教你整混入了花茶材料的朱古力食品；「復活節動物農莊大派對」還有官恩娜、陳宇琛同你玩遊戲，當然更少不了給你瘋狂購物的「復活節大本營」，新品模型玩具任你大搜購！</p><p>「Lego」巨型「復活兔」玩轉奧海城&#13;<br> 日期：3月25-28日&#13;<br> 時間：10:00am-10:00pm&#13;<br> 地點：奧海城2期地下北翼大堂</p></body></html>