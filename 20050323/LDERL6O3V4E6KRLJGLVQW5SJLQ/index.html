<html><header><meta charset="utf-8"><title>征美友賽實質搵銀<br>球驗客手記：英軍若添傷兵實拆天</title></header><body><h1>征美友賽實質搵銀<br>球驗客手記：英軍若添傷兵實拆天</h1><p>咪以為淨係球會先識得出埠搵錢，國家隊亦都一樣。英格蘭國家隊喺五月尾就會去美國，表面係集訓同埋打友賽，實際係賺錢至真。&#13;<br> 英格蘭先喺五月三十一號喺新澤西對哥倫比亞，然後喺六月三號喺芝加哥對東道主美國；聽講英足總會喺呢兩場波執到二百萬鎊（約二千九百六十萬港紙），雖然比原先估計嘅少一半，但算係一筆幾可觀嘅收入。<br> &#13;<br> <spanclass>老費雲格齊開聲鬧 &#13;<br> 查實英足總淨係同球衣贊助商份約都值成五千萬鎊（約七億四千一百萬港紙），加上同大型汽水廠、大型啤酒廠同大型連鎖快餐店係拍檔，所以唔單止唔窮，重分分鐘好有錢。&#13;<br> 𠵱家佢哋為咗賺嗰少少錢，要班球員喺一個漫長球季後，再踢埋啲咁無謂嘅友賽，真係抵畀曼聯領隊費格遜同埋阿仙奴領隊雲格鬧。咁都未算，如果班主力好似李奧費迪南、碧咸同奧雲喺呢次美國之旅受傷，到時真係因小失大囉！<br> &#13;<br> <spanclass>高身價中堅頭痛玩謝&#13;<br> 李察士掛靴嘥料 &#13;<br> 先排熱刺中堅李察士懷疑個腦生癌，經檢查後證實虛驚一場；但係，呢個有「藍領蘇甘保」之稱嘅球員，最終亦因成日頭暈頭痛，被迫喺前日正式掛靴。查實佢得三十歲，又曾經係英超聯其中一個高身價後衞（○一年喺修咸頓以八百一十萬鎊過檔熱刺），我求大俠都戥佢可惜。</spanclass></spanclass></p><p><spanclass>曾威震東德准着3粒星&#13;<br> 德丁組仔媲美拜仁 &#13;<br> 德國足總話過任何球會贏十次或以上頂級聯賽冠軍，就可以喺件波衫上印三粒星；五次或以上兩粒；三次或以上就一粒。雖則BFC德累斯頓呢支前東德勁旅，𠵱家淪落到德丁聯比賽，但因為攞過十次東德甲組聯賽冠軍，於是可以同德甲班霸拜仁慕尼黑平起平坐，着三粒星球衣比賽。<br> &#13;<br> <spanclass>阿仙奴成績差心灰&#13;<br> 亨利喊走博增兵？ &#13;<br> 法國前鋒亨利一直對阿仙奴好忠心，有強隊向佢招手都不為所動，但阿仙奴今屆表現麻麻，喺歐冠盃提早出局，所以佢開始心淡，話再係咁，就會考慮離隊。亨利係阿仙奴嘅心肝寶貝，𠵱家佢開到口，睇怕佢哋都會喺今個夏天大破慳囊，買番幾個夠卡士嘅球員返嚟。<br> &#13;<br> <spanclass>擬3千萬購國安股份&#13;<br> 皇馬闖神州𢱑銀 &#13;<br> 中國傳媒話，西甲班霸皇家馬德里睇中中國球會國安，準備用三千萬人民幣，買對方三十至四十個巴仙嘅股份，但𠵱家重好初步，離成事重有一段距離。雖則皇馬買國安係向錢看，認為有利可圖，但話晒佢哋係超級大球會，如果真係可以合作，肯定有助發展中國嘅足運。</spanclass></spanclass></spanclass></p></body></html>