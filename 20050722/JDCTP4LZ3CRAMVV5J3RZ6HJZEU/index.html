<html><header><meta charset="utf-8"><title>星級名車：<br>林家棟講Discovery3好野味</title></header><body><h1>星級名車：<br>林家棟講Discovery3好野味</h1><p>相約林家棟試車，本以為他會很大路的想試跑車或豪華房車，但他的答案出人意表，「我想試LandRover嘅車，咩型號都唔緊要，只要係LandRover嘅車就得喇！」家棟稱LandRover出品外形很Man，而且有實而不華的行車性能，駕駛時有高高在上的安全感。就這樣，代理便為家棟準備了一部最新的Discovery3越野車，我們一行數人亦走到牛潭尾的荒山野嶺試車……&#13;<br>&#13;<br>記者、攝影：袁國基</p><p>Off-road測試</p><p>1.眼見拍攝場地一個人都無，但家棟仍在出發試車前扣好安全帶，果然是個負責任的駕駛者。&#13;<br> &#13;<br> 2.家棟在試車時十分專注，時時在轉彎及轉行車線時左顧右盼。&#13;<br> &#13;<br> 3.走入滿布泥濘的水氹當然難不倒Discovery3。</p><p>「整體感覺好Man」</p><p>家棟表示對Discovery3及RangeRover這兩部越野車很有好感，最大原因是它們秉承以往的方形車身線條，再加上一些全新的設備作點綴，令外表極之吸引。&#13;<br> 「一眼睇到Discovery3嘅車頭已覺得好煞食，尤其車頭燈嘅設計好型，整體感覺好Man！我比較鍾情一啲高頭大馬嘅車種，有種安全同穩陣嘅感覺，夠晒『野』味。」&#13;<br> 事實上，Discovery3的車身設計也很有風格，車頭及車尾更為一體化，四輪用上塑膠製沙板，方便清洗及不怕刮花。問到家棟是否所有LandRover的車也喜歡時，他即表示：&#13;<br> 「只喜歡Discovery3同RangeRover嘅真材實料，Freelander根本唔係嗰回事，當佢房車用好喇！」&#13;<br> 家棟與筆者的睇法一樣，果然是真男人！</p><p>「我5'10"高都唔覺逼」</p><p>家棟對LandRover的出品很留意，是否曾擁有過他們的出品？&#13;<br> 「我未擁有過LandRover嘅車，但一直都鍾意越野車，只係未有機會擁有，我𠵱家揸緊部豐田Harriar，雖然唔係正宗越野車，但亦有少少越野車嘅味道，只係偏向舒適性多一啲。」&#13;<br> 為何不買部LandRover嘅出品？&#13;<br> 「聽得太多LandRover可靠性唔高嘅傳言，多少有一啲戒心。」&#13;<br> 新一代的Discovery3已把可靠性大大提高，並且不再單一只賣原始粗獷味，更加入大量提升舒適性的設備，正如一走入Discovery3的車廂，家棟即說：&#13;<br> 「LandRover即係LandRover，你睇佢嘅中控台設計得幾型?!日本車無可能有咁嘅設計！前座坐得高高在上，大有征服一切路面嘅氣勢！」&#13;<br> 坐完前座，後座又如何？&#13;<br> 「估唔到用7座位設計，我身高5'10"坐喺中排亦唔覺逼，厲害！」&#13;<br> 其實除了前、中排座椅空間出色外，廠方更為Discovery3三排座椅設有獨立天窗，令較為侷促的後排也有較好一點的空間感。中、後排也可簡易地收藏在地台內，配合上下兩件式開啟尾門，令尾廂空間更實用。</p><p>家棟走勻車廂後感</p><p>3大越野必備裝置</p><p>LandRoverDiscovery3Spec.</p><p>引擎：4394c.c.V8DOHC&#13;<br> 馬力：295ps/5,500rpm&#13;<br> 扭力：43.6kgm/4,000rpm&#13;<br> 傳動：6前速自動波，四輪驅動&#13;<br> 懸掛：（前）（後）雙搖臂&#13;<br> 制動：（前）通風碟（後）實心碟&#13;<br> 輪胎：255/55ZR19&#13;<br> 尺碼：4835×2190×1887mm&#13;<br> 車重：2536kg&#13;<br> 車輛提供：越野路華香港（27132383）</p></body></html>