<html><header><meta charset="utf-8"><title>愛上紅魔不離不棄<br>曼聯女Fans「私訂終身」</title></header><body><h1>愛上紅魔不離不棄<br>曼聯女Fans「私訂終身」</h1><p>由南韓明星池珍熙、Rain來港，捲起一陣陣香港女孩子的追星熱潮，證明只要是靚仔，不同種族也受香港女孩子喜愛；女孩子愛曼聯，十居其九也是從隊中靚仔球星開始，U-Soccer曼聯網兩個活躍女會員：中三的「小莉」及中五的「老鼠」也不例外；更坦言「曼聯」如同自己的「另一半」，一生一世不離不棄。文：曾雁平、徐嘉華圖：韋志滿</p><p>小莉–受碧咸影響愛上曼聯</p><p>十歲開始愛上碧咸而成為曼聯迷的小莉說：「當初捧曼聯，是因為碧咸靚仔又好波，所以連英格蘭隊都會捧場。後來當碧咸離開曼聯時，我已經愛上整隊曼聯，所以沒有太傷心。前陣子曼聯青年軍來港踢七人賽，我都有去睇波及追星，那時更到酒店與青年軍靚仔門將希頓及中場大衞鍾斯拍照及聊天；他們十分友善又沒有架子，希望他們有一天打上A隊，在超聯和歐冠盃欣賞到他們。」&#13;<br> 小莉人仔細細已經計劃好儲錢，日後大個女要飛去曼徹斯特，親身入奧脫福球場「朝聖」；不過今次小莉會先動用利是錢，買了四百八十蚊的門票入大球場捧曼聯場。</p><p>老鼠–入場打氣最想見到傑斯</p><p>至於足球發燒友老鼠，既是曼聯迷又是本地足球愛好者，甚至是傑志球迷會會員，有空就到旺角場睇本地波。九九年曼聯來港時，老鼠也有入場，老鼠說：「我整隊曼聯都喜愛，沒有特定喜愛哪一個曼聯球星，但九九年傑斯沒有來港，所以今次特別想見到他。」&#13;<br> 在明日的比賽中，老鼠會穿上港隊球衣，為曼聯及香港隊打氣；她最希望見到港隊打出超水準，迫到曼聯打出真功夫。</p><p>後記</p><p>不要以為女孩子便不識波，小莉和老鼠心目中的曼聯Dreamteam（見列附表）也有板有眼，充滿「私心」的搞笑版，自然少不了靚仔又親切的希頓和大衞鍾斯，亦因為支持亞洲人，連朴智星和董方卓都入圍，而曼聯傳奇簡東拿收山多年，竟然又入選。</p></body></html>