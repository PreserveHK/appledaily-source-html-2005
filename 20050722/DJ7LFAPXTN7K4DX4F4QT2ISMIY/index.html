<html><header><meta charset="utf-8"><title>一味窩輪：匯控輪保守對象4885</title></header><body><h1>一味窩輪：匯控輪保守對象4885</h1><p>恒指升17點，中海油（883）貢獻20點，中移動（941）貢獻16點，中銀（2388）貢獻10點，即係其他30隻恒指股夾埋唔見29點。&#13;<br> 國指大升108點，中石油（857）貢獻79點，中石化（386）貢獻9點，中鋁（2600）貢獻9點，即係其他34隻國企指夾埋微升11點。&#13;<br> 大市個別發展好明顯，捉得中，有魚有肉，捉唔中，身家愈來愈縮。急升股份嘅C輪，免得過咪買住，有回吐先至諗吓。做淡，則未係時機，提防挾倉。&#13;<br> 滙控C輪4885︰滙控（005）昨日高低波幅80仙，收125.60元，爬高10仙，C輪有異動，除咗有唔錯升幅之外，成交量亦急增。交投金額最大嘅5件係3821、3807、3977、4885同3404，共達6.28億元。滙控下月1日宣布半年業績，並派季息，估計1.1-1.2元。炒短期C輪，要計埋呢0.9%股息令溢價較表面數據多0.9個百分點嘅因素。滙控大約喺8月20日左右除季息。以3821為例，表面溢價1.6%，實際會係2.5%。睇好滙控，而又吼保守啲C輪，4885啱買。&#13;<br> 中銀C輪4644：中銀掂檔，吼住回軟之時，買C輪4644，明年2月到期，輪價14仙，溢價2.5%，槓桿率11倍（有效7.8倍），引伸波幅17.9%。&#13;<br> 章盛</p></body></html>