<html><header><meta charset="utf-8"><title>　　超級球迷有福 - 李八方</title></header><body><h1>　　超級球迷有福 - 李八方</h1><p>TVB旗下嘅收費電視──新電視，上個星期公布咗今個月底開始會利用和記環球電訊嘅網絡，傳送佢哋嘅節目，嗰日佢哋個常務總裁陳錫年（Jacky）話好快會公布更多新頻道。話口未完，噚日佢哋就公布推出兩條足球頻道，實行同對手看齊。&#13;<br> 兩條頻道係同YesTV合作，由後者提供，內容包括英超四大球會：曼聯、車路士、阿仙奴同利物浦嘅官方電視台，有賽前賽後分析同球員獨家專訪，又會轉播四大球會英超聯賽同歐洲聯賽冠軍盃，但當然唔係現場直播，獨家播映權重喺對手度。所以Jacky都話，呢個台係為超級球迷而設；但佢哋都有直播賽事，就係蘇格蘭超級聯賽、法國甲組聯賽同荷蘭甲組聯賽。唔講唔知，原來Jacky本身都係球迷，重有玩業餘足球聯賽，噚日更即席示範㖭。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>