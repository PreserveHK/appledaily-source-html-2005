<html><header><meta charset="utf-8"><title>　　余錦賢同《信報》拜拜 - 李八方</title></header><body><h1>　　余錦賢同《信報》拜拜 - 李八方</h1><p>傳媒近來真多事，一報一刊兩支咪固然危機四伏，估唔到連《信報》都地震。該報主管政治新聞嘅助理總編輯施立儀做埋今日，就會離開，結束同林山木夫婦十一年半賓主關係。以後「范中流」個專欄恐怕冇得再睇，至於「余錦賢」會唔會繼續咁敢言，就要放長雙眼囉。&#13;<br> 講開「余錦賢」，呢個專欄一直受到政界重視，不過好多人唔知，其實「余錦賢」寫手唔止一個，星期二至星期六係施立儀執筆，星期一見報嘅文章就只有寫手，所以有時同一個專欄，觀點好唔同。&#13;<br> 八方聽聞，施立儀尚未有去向，至於點解要拜拜，相信長期留意《信報》嘅讀者都心中有數。有原則嘅政治記者，今時今日好難搵食。物傷其類，八方都好黯然，惟願施姐姐早日收拾心情，江湖再見。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>