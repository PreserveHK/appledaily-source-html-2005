<html><header><meta charset="utf-8"><title>有運到：<br>上網占卦不求人</title></header><body><h1>有運到：<br>上網占卦不求人</h1><p>頭頭碰着黑，真係要搵個高人算佢一算，然而個個風水佬都話呃盡你10年8年（嘩！重唔夠呀？），俾人搵笨重黑仔多幾成。不如上網Click吓，有啲真係講得好鬼準，大凶又可以Click到變大吉，得啖笑開心吓都好。&#13;<br>&#13;<br>記者：陳慧敏　攝影：陳智良&#13;<br>Models：Bianca、Katie（d8）</p><p>家電占卜　最過癮</p><p>試玩神婆：Bianca&#13;<br> 出生日期：1984年12月17日&#13;<br> 問題：同男友夾唔夾？&#13;<br> 用電器來代表各種性格，只要輸入出生日，就知道你究竟是戇直的電燈定係自由的電筒。有四格漫畫講你衰啲乜，重有埋「家電關係圖」幫你搵出老友同死敵。&#13;<br> 神婆Bianca評語：「講中我感情充沛又鍾意趕流行，同「電筒」男朋友又夾。但做嘢有計劃就唔係好中！雖然唔算新，但始終最好玩！」&#13;<br>  http://tw.astrology.yahoo.com/verymind/appliance.html </p><p>顏色占卜　最Hea</p><p>試玩神婆：Katie&#13;<br> 出生日期：1987年10月24日&#13;<br> 問題：我要做老闆？&#13;<br> 其實有啲似心理測驗。只要你心中默念問題，然後隨意調動彩色卡，襯到你滿意為止。好似有啲根據，不過唔理準唔準都好，要玩完都要啲時間，消磨時間最啱。&#13;<br> 神婆Katie評語：「（勁笑）佢話指日可待呀！不過佢叫我小心口舌是非喎！唔知準唔準㗎！不過玩法夠無聊，無所事事最啱！」</p><p> http://www.rainbowisland.com/rainbow/color/color.asp </p><p>其他好介紹&#13;<br>大長今占卜　熱爆</p><p> http://u-maker.com/50331.html &#13;<br> 呢期點少得已經在日本大熱嘅大長今占卜，輸入出生日期就知你是劇中哪個人物。不過角色名字全是日文，咁就要記住下面嘅繙譯啦！</p><p>Kitora占卜法　日本最新</p><p> http://in.ichannel.com.hk/love/love_fortune/01/love_fortune.ht &#13;<br> 00年在奈良Kitora古墓發現的新世紀占卜法，根據28星宿進行戀愛分析，比12星座更加詳細。</p><p>關帝占卜　滿天神佛</p><p> http://www.y28temple.com/kwan.htm &#13;<br> 網上黃大仙占卜玩得多，此網更有關帝、觀音、天后及呂祖解你疑竇，重即時用白話解埋籤㖭。</p><p>古怪占卜網　中國Feel</p><p> http://www.rainbowisland.com &#13;<br> 內含十多個Link，內容龐大夠古怪，有埋易經、手相同網上測字，十足中國Feel，有親切感。</p><p>水仙花占卜　圖畫最靚</p><p> http://youxi.e365.com/game/619.htm &#13;<br> 勝在夠簡單，默念問題按粒掣，睇住十幾朵水仙花即時盛開，無論有冇運行都已經心情靚晒。</p></body></html>