<html><header><meta charset="utf-8"><title>DigitalIXUS5019.5mm超薄機身</title></header><body><h1>DigitalIXUS5019.5mm超薄機身</h1><p>薄身機已經成為細機嘅大趨勢，Canon最新推出嘅DigitalIXUS50當然亦跟上潮流，使用纖薄機身，最薄處只有19.5mm，放喺褲袋衫袋都非常方便，加埋一個2吋大芒，完全符合晒潮人近期薄機大芒嘅要求。IXUS50採用高質素530萬像素CCD，及配備3倍光學變焦嘅UA非球面鏡片鏡頭，拍攝時鏡頭會略為伸出機身外，不過啟動速度都算快，只需1.3秒，而質素亦繼承同系列水準，無論操作同相片質素都相當令人滿意。此機更加入Canon首創嘅「我的色彩」功能，提供多達9種色彩模式，包括「色彩轉換」(ColorSwap)、「色彩強化」(ColorAccent)「鮮豔藍色」(VividBlue)等，可讓用家自由調整影像效果，最正係可即時於顯示屏上預覽，揀到啱先影，包你可以一擊即中拍出至啱心水靚相。&#13;<br>&#13;<br>記者：許福合</p><p>Profile</p><p>感光元件：530萬像素&#13;<br> 變焦：3倍光學+4倍數碼&#13;<br> 記憶卡：SD&#13;<br> 電源：專用鋰電&#13;<br> 體積：86×53×20.7mm&#13;<br> 重量：130g&#13;<br> 查詢電話：21702888（CanonHK）</p></body></html>