<html><header><meta charset="utf-8"><title>今日開倉︰出口童裝清貨衫款啱初春天氣</title></header><body><h1>今日開倉︰出口童裝清貨衫款啱初春天氣</h1><p>天氣忽冷忽熱，幫小朋友買衫就最頭疼，買冬裝太過時，買春裝又太早，真係令人頭痛。今日呢個童裝開倉，全部衫款均出口到日韓及歐美國家，質素有保證，售價亦超筍，開倉價幾十蚊有件，買齊長短袖，天氣時凍時熱都唔怕無衫着！&#13;<br>&#13;<br>記者：梁彩燕&#13;<br>攝影：楊錦文、梁細權&#13;<br>Model：Cherry（CoolFactory）</p><p>乾濕褸配絨裙超型</p><p>女孩子最鍾意花喱碌，但唔係紅紅綠綠先夠搶！深藍色配大大朵紅花圖案的One-Piece長袖絨裙，又有另一番可愛。粉紅色長身乾濕褸，質料跣水，擋風又擋微雨，啱晒初春天氣。&#13;<br> &#13;<br> 絨裙原價：$169&#13;<br> 開倉價：$69（2-7歲）&#13;<br> 乾濕褸原價：$199&#13;<br> 開倉價：$79（3-8歲）</p><p>企領冷衫保暖度高</p><p>今日天氣凍冰冰，為免小朋友着涼，着件企領及含有羊毛成份的冷衫先至夠保暖。藍白色織有人仔圖案的款式，斯文易襯，男仔着起似足小紳士，另有其他圖案選擇。&#13;<br> &#13;<br> 原價：$129&#13;<br> 開倉價：$59（2-14歲）</p><p>蘇格蘭薄絨短裙</p><p>長興的紅色蘇格蘭格仔裙，薄絨質料，裙腳綑有Lace花邊，加埋鑲有閃爍銀星星的腰帶，少女得來又帶點Rock味。&#13;<br> &#13;<br> 原價：$119&#13;<br> 開倉價：$59（3-10歲）</p><p>束腰夾棉中褸</p><p>呢款卡其色夾棉中褸，底層選用薄薄的抓毛質料，外層可防風跣水，啱晒下微雨的清涼天氣穿着。褸款長至及膝，束腰款式及可拆式帽子，款式多變。&#13;<br> &#13;<br> 原價：$299&#13;<br> 開倉價：$99（5-12歲）</p><p>跣水型仔風褸</p><p>時冷時熱的天氣，隨身帶備一件風褸外套，就最穩陣。質料防風跣水，夾棉質料夠輕身，男女都啱着！&#13;<br> &#13;<br> 原價：$139&#13;<br> 開倉價：$49（1-4歲）</p><p>夾棉背心</p><p>天氣乍暖還寒，上身披件夾棉背心就啱啱好。小企領配以兩個立體大袋，下身着條棗紅色棉褲，褲上拼貼了蜜蜂和花花圖案，加上不規則的牛仔布及褲邊的流蘇，超型！&#13;<br> &#13;<br> 背心原價：$119&#13;<br> 開倉價：$59（2-8歲）&#13;<br> 棉褲原價：$169&#13;<br> 開倉價：$69（2-8歲）</p><p>春夏裝預演&#13;<br>&#13;<br>薄身春裝$100三件</p><p>今次開倉，有各式衞衣、襯衫及薄身春裝，以供選擇。無論男仔想要Sporty、女仔想要Cutie或斯文款式都有，一定可以揀到心水貨。&#13;<br> &#13;<br> 原價：每件$69&#13;<br> 特價：$100/3件（2-8歲）</p><p>牛仔褸扮老積</p><p>呢款童裝牛仔褸，只有簡約圖案作點綴，袋仔及衫腳配有小花邊，款式簡約，襯裙襯褲都咁啱！&#13;<br> &#13;<br> 原價：$139&#13;<br> 開倉價：$69（2-6歲）</p><p>質感輕柔全棉T恤</p><p>全棉長袖T恤質感柔軟，顏色夠Sharp，兩層的V領設計夠特別，撞埋樹葉同大大個花朵圖案，款式一啲都唔Out。&#13;<br> &#13;<br> 原價：$129&#13;<br> 開倉價：$55（2-14歲）</p><p>優閒服至啱戶外活動</p><p>呢套水手裝比較中性，女仔着起夠晒豪爽。較闊身的棉質藍白間T恤，質料乾爽又舒服，下身配襯深藍色三個骨斜褲，加對帆布鞋，Casual有型！&#13;<br> &#13;<br> 原價：$199&#13;<br> 開倉價：$99/一套（2-8歲）</p><p>英國NEXT系列&#13;<br>&#13;<br>易襯橫間款式多</p><p>場內備有不同顏色、不同粗幼的NEXT橫間長袖Tee，質料有輕薄絨料或全棉料任你揀，款式較中性，男女都啱着。&#13;<br> &#13;<br> 原價：每件$69&#13;<br> 開倉價：$100/3件（1-5歲）</p><p>洗水殘舊老牛</p><p>NEXT洗水牛仔褲，洗水效果做到又殘又舊，直筒褲腳設計，好有StreetFashionFeel。&#13;<br> &#13;<br> 原價：$169&#13;<br> 開倉價：$59（1-4歲）</p><p>兩歲以下BB衫&#13;<br>&#13;<br>全棉質衞衣</p><p>BB仔皮膚嬌嫩，所以衣服的質料非常重要。灰色長袖圓領衞衣，全棉質料，衣料唔會硬邦邦，令皮膚敏感。&#13;<br> &#13;<br> 原價：$89&#13;<br> 開倉價：$49</p><p>長袖抓毛夠保暖</p><p>呢款黃色抓毛長袖衫，款靚又保暖，後領位設有啪鈕，方便BB穿着，亦有其他顏色同圖案選擇。&#13;<br> &#13;<br> 原價：$79&#13;<br> 開倉價：$39</p><p>Trendkids開倉資料：</p><p>日期：即日起至3月31日&#13;<br> 時間：11:00am-8:00pm&#13;<br> 電話：34210797&#13;<br> 付款方式：只接受現金&#13;<br> 地點：尖沙嘴加連威老道2-6號愛賓商業大廈603室</p></body></html>