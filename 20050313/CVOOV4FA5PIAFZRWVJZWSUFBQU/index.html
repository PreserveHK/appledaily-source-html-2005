<html><header><meta charset="utf-8"><title>Chanel春季限量四寶矜貴登機</title></header><body><h1>Chanel春季限量四寶矜貴登機</h1><p>對於經常要搭飛機公幹的人，乘長途全程最着重的，相信就係睡眠質素、瞓得好唔好。不少人都會攞定個SleepingMask眼罩，可以專心一意「覺覺豬」，免受干擾。若然坐商務或頭等客位，空姐更會派你一個靚靚TravelBag，內裏經已有眼罩、牙刷、牙膏、棉襪等用品，方便又矜貴。而超級名牌Chanel就新推出飛機四寶組合：拉鏈化妝袋、眼罩、吹氣頸墊枕頭及棉襪，更加矜貴。棉襪有DoubleC標記，而其他就用上可愛的山茶花印花絲質布料，觸感柔滑又舒服，包你落機精神無走樣。限量出品，相信Fans會唔捨得用，變成搶手收藏品！（飛機四寶組合$10,200）&#13;<br>&#13;<br>記者：梁珮瑜</p><p>售賣點：Chanel（29181108）&#13;<br> 金鐘太古廣場337舖</p></body></html>