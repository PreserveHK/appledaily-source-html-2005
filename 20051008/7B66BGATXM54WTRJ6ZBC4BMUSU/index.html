<html><header><meta charset="utf-8"><title>　　馬時亨唔係嗌交係懷舊 - 李八方</title></header><body><h1>　　馬時亨唔係嗌交係懷舊 - 李八方</h1><p>馬時亨局長前日出席喺中環原富麗華酒店地點上蓋建嘅AIG大樓開幕禮，八方嘅攝影師見佢手指指唔知講乜，後來經了解先知佢同蘇澤光以及岳少喺度懷舊，而唔係爭拗。&#13;<br> 馬局長話，佢以前初出道，成日幫襯富麗華，好多朋友喺度擺結婚酒，佢自己就有時約埋三五知己去劉伶吧飲番杯。唉！可惜此情不再啦！岳少聽到佢咁講應該更欷歔，因為佢差唔多最高價買入間酒店，最後頂唔順，要同人一齊發展。不過，岳少係有福之人，冇所謂啦，佢重好有興趣向上指一指，話間劉伶吧應該喺正上面嗰個位，真好記性。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>