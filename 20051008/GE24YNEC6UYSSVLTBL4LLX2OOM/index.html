<html><header><meta charset="utf-8"><title>首次正經演出觀眾起哄<br>古仔貼身褲行騷唔怕脹爆</title></header><body><h1>首次正經演出觀眾起哄<br>古仔貼身褲行騷唔怕脹爆</h1><p>古天樂前晚穿上貼身褲行catwalk，一出場即令全場觀眾起哄，有人問古仔可擔心穿緊身褲會惹人遐想時，古仔表示若然褲子太緊的話會換大一個碼，避免有脹爆情況出現。</p><p>古天樂前晚與陳嘉容、樂基兒和AnaR.等，在中環四季酒店為PatriziaPepe2005年秋冬時裝滙演擔任客席模特兒，如妃鄧萃雯等亦有前來捧場。古仔一出場時全場觀眾即時起哄，可見他的確魅力十足。</p><p>試身綵排緊張表現</p><p>古仔及後說：「以前做fashionshow好隨便，但今次一早要試身，又要綵排，所以比以前緊張啲。」前晚古仔穿上緊身褲演出，有人笑問古仔可擔心褲子太緊影響生育？古仔說：「有function先着啫，平時我都會着鬆身褲。」問可擔心穿緊身褲的他會惹人遐想時，古仔說：「如果啲褲太緊我會換大一個碼，所以唔會有脹爆嘅情況出現。」&#13;<br> 古仔又表示他一向很喜歡fashionshow，今次也是他首次如此正經地行騷，故甚有興趣再試，古仔又說：「我曾經上過堂學catwalk，亦都試過教人行catwalk，但只係教好初步技巧同自信心啫。」</p><p>禁母睇騷免添壓力</p><p>古仔指他母親亦十分喜歡看時裝騷，但古仔卻從沒打算請母親看自己行騷，因他怕母親在食飯時間批評他這樣那樣，令自己倍添壓力。&#13;<br> 此外，樂基兒前晚行騷後與兩女友於中環鏞記門外截的士離開，提到被周倩圯踩她胸細要隆胸，問到可有為此生氣，樂基兒笑着說：「咁你見我𠵱家開心定唔開心呀？」隨即上的士離開。&#13;<br> 採訪：藍文浩、馮美茵&#13;<br> 攝影：仇志德、何榮亮</p></body></html>