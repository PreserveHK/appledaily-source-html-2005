<html><header><meta charset="utf-8"><title>　　關廉豪律師仍昏迷教友唱聖詩打氣 - 李八方</title></header><body><h1>　　關廉豪律師仍昏迷教友唱聖詩打氣 - 李八方</h1><p>八方近日頻頻入QE探病，突然發現因腦幹出血而昏迷嘅關廉豪律師（圖）亦喺病房內。怪唔得早前八方喺QE，突然見到好耐冇露面嘅李汝大律師與友人喺病房外等候，見佢哋成個樣，憂心忡忡咁。八方噚日探病時，見到關律師仍處於昏迷狀況，未脫離危險期，不過，手就好似有啲反應。&#13;<br> 關律師嘅太太同三個仔亦由英國趕回嚟，日夜守在床邊，用英文同佢傾，希望有用。&#13;<br> 為令關律師早日甦醒，同佢相識二十載嘅李汝大除多次前往探病外，好多教友亦曾到場、唱聖詩為關打氣，同埋送花籃，祝佢早日康復。&#13;<br> 話說，五十九歲嘅關除咗高血壓外，一直都健康良好冇乜大病，而近期工作亦無大礙。但係日前嘅一個記者招待會上，就突然暈倒，被送入QE急救。八方惟有在此祝佢早日康復，亦叮囑各位朋友健康至上。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>