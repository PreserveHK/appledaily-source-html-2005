<html><header><meta charset="utf-8"><title>GiGi勸師弟妹校園莫野戰</title></header><body><h1>GiGi勸師弟妹校園莫野戰</h1><p>梁詠琪前晚在母校理大舉行演唱會，有指近日網上流傳一男一女在理大校園打野戰片段，她力撐是個別同學事件，但亦希望校友不要在公眾地方這樣做。</p><p>梁詠琪（GiGi）前晚在理大賽馬會綜藝館舉行「校友之星梁詠琪演唱會」，玩具大王蔡志明與妻女均有捧場。</p><p>疏遠舊男友</p><p>GiGi獻唱一首廣東歌時，唱了兩句後竟唱起國語來，她事後說：「近日我喺內地唱國語歌唱得多，唱慣咗。」問她有否跟昔日同學及舊男友見面時，GiGi說：「好耐冇見，因為生活圈子唔同咗。」&#13;<br> 前晚GiGi穿上理大校友設計的品牌SiSportSiBoutique演出，她指過往因為屋企太細，所以經常返學校通宵做功課，但試過一次她做功課時聽到怪聲，嚇得她即時走人。</p><p>聽到聲即走</p><p>近日網上流傳一男一女在理大校園打野戰片段，未知GiGi可曾目睹過類似事件發生？她說：「冇，聽到少少聲就即刻走㗎啦，呢啲係個別例子，唔可以一概而論。」問她可覺得對學校聲譽構成影響，GiGi說：「個別同學啫，希望佢哋唔好喺公眾地方咁做。其實佢哋唔一定係校友，始終理大係公眾地方，好多人都可以喺嗰度出入。」&#13;<br> 而GiGi演出後出席母校晚宴，而演唱會及晚宴共為理大籌得二百多萬元。&#13;<br> 採訪：李珮洳&#13;<br> 攝影：陳偉權</p></body></html>