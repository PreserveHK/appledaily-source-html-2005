<html><header><meta charset="utf-8"><title>　　江素惠開咪訪問兩岸猛人 - 李八方</title></header><body><h1>　　江素惠開咪訪問兩岸猛人 - 李八方</h1><p>香江文化交流基金會主席江素惠同香港電台嘅普通話節目添食，逢周六晚上八至九，繼續數風流人物。訪問名人對於江大姐嚟講易如反掌，但最慘係香港人講得一口流利普通話嘅人唔多。&#13;<br> 至於大陸嘅官員就仍未開放，江小姐最想訪問吳儀，結果台灣人成為主要訪問對象，今晚播出董建華妹夫彭蔭剛嘅專訪。&#13;<br> 江小姐採訪對象真巴閉，包括馬英九、連戰夫人同連公子、李鵬個女李小琳都喺名單之上，不過要等單案完咗先肯做喎。&#13;<br> 江小姐都想訪問煲呔，當時佢以自己唔係名人推辭，咁𠵱家冇得推啦，何況佢啲官話日飛猛進，八方覺得港台應該請佢做人辦，推廣普通話，由高官做起，咁政治正確嘅嘢，佢一定答應。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>