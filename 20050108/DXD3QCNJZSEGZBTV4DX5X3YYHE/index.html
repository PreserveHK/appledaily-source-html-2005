<html><header><meta charset="utf-8"><title>有料韓星朴龍河日本覓食</title></header><body><h1>有料韓星朴龍河日本覓食</h1><p>曾參演《冬日戀曲》嘅韓國男星朴龍河，噚日開始喺日本琦玉縣展開處男日本巡迴個唱，佢前日重特登邀請傳媒嚟欣賞佢嘅綵排。斯文靚仔嘅朴龍河唔單止唱情歌夠冧，佢喺舞台上重大跳hiphop舞，展示自己強勁嘅一面。而佢嘅個唱售票反應都好熱烈，十一場門票一早已經賣晒，主辦單位重即時宣布再加開三場㖭！</p></body></html>