<html><header><meta charset="utf-8"><title>《勁歌》決戰前夕多是非<br>華仔唔信基仔使橫手奪獎</title></header><body><h1>《勁歌》決戰前夕多是非<br>華仔唔信基仔使橫手奪獎</h1><p>無綫《2004年度十大勁歌金曲頒獎典禮》今晚舉行，「最受歡迎男歌星獎」將是劉德華與古巨基之爭，女歌星獎則是容祖兒呼聲最高。有報道指基仔為奪男歌手獎而施展奇招，華仔則認為該報道可信性甚低。</p><p>無綫電視主辦的《2004年度十大勁歌金曲頒獎典禮》今晚於紅館舉行，其中競爭最激烈的「最受歡迎男、女歌星獎」，網上投票三強分別為劉德華、古巨基及李克勤，女歌星則是容祖兒、楊千嬅及陳慧琳。<br> &#13;<br> <spanclass>「無綫唔會咁黑暗」 &#13;<br> 祖兒奪女歌手獎呼聲最高，陳慧琳則極有機會冧莊得「亞太區最受歡迎香港女歌星獎」，而「亞太男歌星獎」仍然是華仔的囊中物。去年華仔歌唱成績優異，更有四首候選金曲，故不少人看好他能繼2000年後，重奪男歌星大獎，而他唯一的對手是商台叱咤頒獎禮的大贏家基仔。&#13;<br> 有報道指基仔為得男歌星獎，特地把三月舉行的演唱會交由無綫製作，而演唱會的VCD和DVD亦由無綫代為發行，讓無綫撈一筆。對此，華仔昨日到紅館出席勁歌頒獎禮綵排時說：「我知無綫想開拓舞台製作，但報道係咪真㗎？無綫唔會咁黑暗嘅。」基仔則說：「我都唔知交畀無綫搞，所以唔回應，今年我放咗好多心機同努力喺樂壇，之前啲頒獎禮都睇到我嘅成績啦，我唔會咁做。」<br> &#13;<br> <spanclass>頒獎禮一場遊戲 &#13;<br> 女歌手方面，千嬅表示看好祖兒得女歌星獎，她說：「我自己本身都好有信心，但係我真心睇好祖兒，佢上年好努力，不過頒獎禮都係一場遊戲，最好皆大歡喜，唔使勞氣。」祖兒則說：「多謝晒，我都睇好千嬅。」&#13;<br> 採訪：王連連、楊潔雯　攝影：陳志嵐</spanclass></spanclass></p></body></html>