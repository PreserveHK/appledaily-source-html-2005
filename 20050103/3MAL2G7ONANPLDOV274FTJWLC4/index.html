<html><header><meta charset="utf-8"><title>電單車專題：<br>日本名牌中國製造　萬幾蚊超值細羊</title></header><body><h1>電單車專題：<br>日本名牌中國製造　萬幾蚊超值細羊</h1><p>萬幾蚊超平車價、外觀可愛性能合格，重送埋尾箱、載物量夠多夠實用，係咪覺得好筍呢？但只要聽到中國製造四個字，可能已經足以抵銷以上優點，令準備買羊嘅羊迷猶豫卻步。其實呢幾架細羊仔絕對唔只係中國製造咁簡單，佢哋打正旗號孭住日本名牌，由Suzuki、Honda等大車廠提供技術支援，甚至車內部份零件都係由日本廠方供應，有日本大廠撐腰，又有本地代理負責維修保養，呢萬幾蚊車價，絕對係廉價嘅質素保證！&#13;<br>&#13;<br>記者：馬慶武　攝影：伍慶泉、林栢鈞　Model：Yankee（StarAsia）</p><p>代步大眼羊Bella</p><p>最新到港嘅Bella車身圓渾又「眼大大」，配合電鍍把手及獨立速度表、油表，可愛造型係最大賣點，而且係由日本Suzuki車廠同有十幾年歷史嘅中國大長江集團合作製造，內外質素都直逼日本羊。125cc啱啱上得高速公路，單騎極速更可達85km/h以上，代步、遊街一定夠用。</p><p>買車送尾箱</p><p>Bella型仔位</p><p>豪爵SuzukiBella125</p><p>引擎：125cc四衝風冷單汽缸SOHC&#13;<br> 馬力：9.1ps/7,500rpm&#13;<br> 傳動：無段自動變速&#13;<br> 懸掛：（前）套管油壓（後）單筒油壓&#13;<br> 輪胎：100/90-1056J&#13;<br> 制動：（前）碟式（後）鼓式&#13;<br> 尺碼：1800×690×1090mm&#13;<br> 軸距：1250mm&#13;<br> 座高：750mm&#13;<br> 車重：102kg&#13;<br> 油缸容量：6.5公升&#13;<br> 車輛提供：鈴木科研（23900345）</p><p>鈴木羊極速過百</p><p>雖然同樣孭住Suzuki名牌，但係呢架由外形、規格都跟足日本製AN150嘅QS150T，係由中日合資嘅濟南輕騎鈴木摩托製造，質素造工更加靠得住。價錢較高，性能亦更強，152cc引擎輸出最大馬力13ps，載人載貨都夠力，扭過100km/h絕不成問題，係實用之選。</p><p>中日合資結晶品</p><p>SuzukiQS150T</p><p>引擎：152cc四衝風冷單汽缸SOHC&#13;<br> 馬力：13ps/7,500rpm；傳動：無段自動變速&#13;<br> 懸掛：（前）套管油壓（後）單筒油壓&#13;<br> 輪胎：100/90-1056J&#13;<br> 掣動：（前）碟式（後）鼓&#13;<br> 尺碼：1785×685×1095mm&#13;<br> 軸距：1300mm；座高：770mm&#13;<br> 車重：114kg；油缸容量：8公升&#13;<br> 車輛提供：鈴木科研（23900345）</p><p>車價最平車尾最型</p><p>04年4月推出嘅@Stream125，最近車價再創新低，$13,800足足平原價4萬蚊。中國本田生產，由匙膽嘅防盜保護蓋，到車尾U形燈組、行李架都好有日本羊味道。造型有點像同廠Freeway250，如果Bella係國產美少女，咁@Stream125一定係田亮級嘅國內靚仔。</p><p>好有東瀛羊味</p><p>Honda@Stream125</p><p>引擎：125cc四衝風冷單汽缸&#13;<br> 馬力：8.4ps/7,500rpm&#13;<br> 傳動：無段自動變速&#13;<br> 懸掛：（前）連桿式（後）單筒油壓&#13;<br> 輪胎：90/100-1053J&#13;<br> 掣動：前碟式後鼓式&#13;<br> 尺碼：1800×694×1117mm&#13;<br> 軸距：1214mm；座高：753mm&#13;<br> 車重：109kg；油缸容量：6公升&#13;<br> 車輛提供：燦基電單車（27622777）</p></body></html>