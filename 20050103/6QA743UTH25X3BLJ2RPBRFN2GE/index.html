<html><header><meta charset="utf-8"><title>沉痛災難裴勇俊默默祈禱</title></header><body><h1>沉痛災難裴勇俊默默祈禱</h1><p>韓國師奶殺手裴勇俊，除夕喺個人官方網頁內留言，回顧過去一年，佢除咗感謝fans一直支持之外，亦為早排發生嘅南亞海嘯大災難感到痛心，佢話：「我一時間都唔知要講乜嘢，我會全心全意為呢啲人祈禱，希望佢哋能夠從殘酷嘅記憶同悲傷中走出來。」俊哥重祝願從今開始只會發生好事，亦都希望大家生活得開開心心。</p></body></html>