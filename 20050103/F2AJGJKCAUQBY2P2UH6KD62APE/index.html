<html><header><meta charset="utf-8"><title>數碼影音：KASKSP-8002<br>8吋SHARP芒勁養眼</title></header><body><h1>數碼影音：KASKSP-8002<br>8吋SHARP芒勁養眼</h1><p>最近SHARP（聲寶）芒真係贏盡跨媒體機界！手機嘅GX32、手提遊戲機嘅PSP，都打正SHARP芒牌頭，畫面質素絕對無出其右。最近美國品牌KAS，新返咗一部手提式DVD機──KSP-8002，8"大芒、皮套CarKit，再加罕見面板式機身，已經相當搶眼，而且佢重落重本加入SHARP芒，呢期流動式DVD機，真係以佢最「養」眼！&#13;<br>&#13;<br>記者：朱崇德　攝影：楊錦文&#13;<br>ImageGirl：Irene</p><p>Profile</p><p>顯示屏：8"&#13;<br> 解析度：480×360像素&#13;<br> 對應碟種：DVD-Audio、DVD、DVD+R/RW、DVD-R/RW、CD-R/RW、VCD、PictureCD、HDCD、MP3、WMA&#13;<br> 影音傳輸：AV-in/out、光纖輸出、耳筒插口&#13;<br> 喇叭：2W×2&#13;<br> 對應區碼：全區碼&#13;<br> 體積：205×151×49mm&#13;<br> 查詢電話：23882712（數碼坊）&#13;<br> 地址：旺角朗豪坊地庫二層25號舖&#13;<br> &#13;<br> 現時市面一般流動式DVD機，不論國產定日版，都係以摺機為主導。如果講到一嚿機身過嘅「面板式」設計，就要回想至年多前的款式NEXTBASESDV17。面板機嘅好處係乜？好多人話摺機對芒嘅保護能力較強，不過面板機就除咗作一般手提流動影院之外，另一最大方便之處就是可以放喺車度玩汽車影音組合！</p><p>畫質表現夠滑淨</p><p>如果有玩開手提式DVD機，相信都會有一個好強烈嘅感覺：不論國產定日版，好多時都會有一橫橫條紋，甚至顏色一笪笪之弊病。不過今日介紹嘅KSP-8002，就係現時最靚芒機種之一，事關佢打正牌頭，使用了正宗SHARP芒，解像度剛好是480×360，用嚟睇DVD絕對GoodFit，最重要是畫質滑淨非常，相對市面上一般機，真係拍馬都追唔上。&#13;<br> 機身造型亦好特別，電池使用外置式設計，插入機底後，AV場好多Sales都話佢好有當年的後投式電視Look。電池使用4000mAh設計，唔使話甚麼經濟模式，又減低亮度，連續播放可以有成3個鐘頭。</p><p>簡易DIY變汽車DVD機</p><p>KSP-8002另一大賣點，係佢嘅CarKit設計，跟機送的掛起式皮袋，可以用兩條「魔術貼」，將機身固定在汽車座椅的頭枕之後。相對現時一般汽車配件專門店，閒閒哋要$4,000至$5,000一部汽車用DVD機，的確令人好心動，跟機重有齊「汽車點火器」電源插線等配件，用家可以幫汽車DIY。&#13;<br> 其他播放功能，基本DVD、DVD+/-R/RW、VCD、MP3/WMA都冇問題，驚喜是玩埋高音質的DVDAudio同HDCD，只要經由機身內置的光纖插口，就可以輕易連接上家庭影院及汽車音響系統，玩法多變。</p><p>大芒DVD機精選&#13;<br>SDV17-A　面板式設計</p><p>NEXTBASESDV17-A，同KSP-8002係最相近機種，雖然屏幕係7"，不過一樣有CarKit送。&#13;<br> 屏幕：7"　&#13;<br> 重量：650g&#13;<br> 體積：202×154×26mm&#13;<br> $2,580（a）</p><p>AXN-3808R　罕見白機</p><p>AXION呢部機擁有8"特大屏幕，再加28mm超薄機身，暫時AV場同價位機真係冇得揮。&#13;<br> 屏幕：8"　&#13;<br> 重量：720g&#13;<br> 體積：200×150×28mm&#13;<br> $2,680（a）</p><p>SDP-1731　闊屏影院</p><p>Shinco上代平價機王，屏幕都有成7"，而且行16:9，視野特別闊落，睇大電影尤為適合。&#13;<br> 屏幕：7"　&#13;<br> 重量：800g&#13;<br> 體積：190×142×37mm&#13;<br> $1,980（a）</p><p>DVD-L200W　超高解像</p><p>韓國SAMSUNG製造，10"顯示屏使用800×480高解像，加埋播放時間有4-6小時，流動性強。&#13;<br> 屏幕：10"　&#13;<br> 重量：1,130g&#13;<br> 體積：265×23.5×170mm&#13;<br> $5,080（b）&#13;<br> </p><p>DVD-LX9　逐行掃描</p><p>PanasonicDVD-LX9由日本製造，9"顯示屏有逐行掃描，最強可玩埋DVD-Audio及DVD-RAM。&#13;<br> 屏幕：9"　&#13;<br> 重量：1,200g&#13;<br> 體積：232×30.7×173.5mm&#13;<br> $4,780（b）</p><p>SDP-1250　平價10.2"機</p><p>Shinco國產強機，10.2"顯示屏有800×480分辨能力，兼玩逐行掃描，內置USB插槽可連接DC及DV。&#13;<br> 屏幕：10.2"&#13;<br> 重量：1,000g&#13;<br> 體積：257×168×32mm&#13;<br> $3,880（c）</p><p>查詢：&#13;<br> （a）華仁會（23980280）&#13;<br> （b）國際影音(21915801）&#13;<br> （c）數碼坊（23882712）</p></body></html>