<html><header><meta charset="utf-8"><title>頒獎禮各出奇招薛凱琪急攝位<br>克勤明潤安仔牌章高</title></header><body><h1>頒獎禮各出奇招薛凱琪急攝位<br>克勤明潤安仔牌章高</h1><p>許志安在《叱咤》頒獎禮中，與葉德嫻的合唱歌變獨唱計算，因而贏得男歌手銀獎，有出茅招之嫌，李克勤直指唱片公司牌章高，懂得利用灰色地帶。而薛凱琪大合照時竟趁克勤跌獎，攝到楊千嬅和容祖兒中間，認真有計。</p><p>商台前晚在灣仔會展舉行《叱咤樂壇流行榜頒獎典禮》。許志安和葉德嫻合作的《美中不足》，因唱片公司改以鳴謝方式向電台報名，變成是安仔的歌曲，故被指出茅招。<br> &#13;<br> <spanclass>聽不到噓聲 &#13;<br> 安仔前晚獲得男歌手銀獎，但每當司儀宣布安仔得獎，觀眾即報以噓聲，安仔說：「我只知葉德嫻唱時贏晒，我聽唔到噓聲，之後我有獎攞都會送晒畀佢。」問安仔有否想到鳴謝方式會惹來反效果？他說：「過咗唔再講，我一路話呢首係合唱歌。」&#13;<br> 梁漢文和克勤均表示聽不到安仔被噓，克勤說：「唔好將焦點放喺鳴謝上，係唱片公司策略好，人哋搵到灰色地帶，係牌章高。」<br> &#13;<br> <spanclass>千嬅重銷量 &#13;<br> 而薛凱琪前晚得到「生力軍女歌手」金獎，反而跟她爭崩頭的梁洛施卻食白果。連奪三獎的薛凱琪，跟楊千嬅和容祖兒的得獎數目相同，不知她是否太開心，竟在大合照時使出攝石奇招，攝到千嬅和祖兒之間。&#13;<br> 話說大合照時，薛凱琪原本站在第二排的李克勤和古巨基中間，克勤不慎跌丟獎座，眾人垂頭看克勤拾獎之際，薛凱琪竟快步移前一行，站在千嬅和祖兒之間。事後薛凱琪被問到贏了梁洛施會否覺得吐氣揚眉？她說：「唔覺，邊個攞都開心，又唔係鬥。」而千嬅被問到「我最喜愛的女歌手」輸給祖兒，她說：「好老實，除咗投票都要睇賣碟，一場遊戲啫。」&#13;<br> 採訪：李珮洳、駱華齡&#13;<br> 攝影：陳慧安、葉君海、娛樂突發組</spanclass></spanclass></p></body></html>