<html><header><meta charset="utf-8"><title>貪靚禁食3日致腸胃炎<br>官恩娜26歲生日入醫院</title></header><body><h1>貪靚禁食3日致腸胃炎<br>官恩娜26歲生日入醫院</h1><p>官恩娜昨日二十六歲生日，前晚她興高采烈地舉行派對慶祝，還表示為了穿着靚靚吊帶裙，三日不吃東西保持苗條身形，但前晚她切完蛋糕後卻因腸胃炎要到醫院求醫，認真大吉利是！</p><p>官恩娜（Ella）前晚高興地到灣仔舉行派對，慶祝二十六歲生日，與她同月同日生的師妹梁雨恩亦一起慶祝，而廖碧兒、洪天明和衛蘭等均有到賀。Ella起初接受訪問時未見異樣，還謂從小到大很少開生日會，今年願望是快些找個男朋友以及事業愈來愈順利，她說：「我擇偶條件係孝順同對我好，但我依然係事業第一，入咗行後我先搵番自信，唔再渾渾噩噩。」</p><p>早上已感不適</p><p>提到身上的藍色吊帶裙，Ella說：「藍色柔和啲嘛，我屬火，冇理由着紅色太火爆，為咗着呢條裙，我三日冇食嘢，怕着得肥，今晚要放開懷抱食大餐，我要食油雞。」&#13;<br> 誰知Ella踏正十二時切蛋糕後，卻因身體不適，被送到銅鑼灣聖保祿醫院求診，事後其經理人陳乃顯說：「佢腸胃炎，朝早已經唔舒服，但見咁多朋友嚟賀佢，咪頂住切完蛋糕先睇醫生囉。」Ella經治療後，已返家休息。&#13;<br> 而二十歲生日的梁雨恩對於踏入二字頭生涯，十分感慨，她說：「未過十二點我都話自己十九歲，生日禮物未收到，我儲開金幣同鑽石，希望大家朝住呢個方向送。」</p><p>轉儲金幣鑽石</p><p>問其家中儲了多少金幣和鑽石，梁雨恩卻說：「冇，我以前儲開小玩意，𠵱家大個女，我想開始儲金幣鑽石。」梁雨恩表示送了兩本書給Ella，不知有位鑽石商父親的Ella，會否回贈鑽石給師妹呢？</p></body></html>