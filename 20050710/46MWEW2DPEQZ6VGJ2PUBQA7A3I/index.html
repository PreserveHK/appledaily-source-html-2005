<html><header><meta charset="utf-8"><title>肥媽拉茶為廚神打氣</title></header><body><h1>肥媽拉茶為廚神打氣</h1><p>瑪利亞（肥媽、左）喺有線主持嘅《肥媽私房菜》噚日喺尖沙嘴搞咗個「廚神大賽」，肥媽即場炮製拉茶為在場十名參賽者打氣。肥媽話𠵱家忙緊寫減肥菜譜，內容都係一啲經濟簡單嘅家庭菜式，遲啲佢重考慮寫多本減肥飲食指南，賺錢之餘，又可以推動健康飲食文化。</p></body></html>