<html><header><meta charset="utf-8"><title>巨型耳環潮今夏爆發</title></header><body><h1>巨型耳環潮今夏爆發</h1><p>夏天天氣已經熱到噴火，想着多件薄衫仔加多重Layer增添特色都幾難，唔想淨係着件Tee、背心咁單調，一於從小物方面着手，重點推介特長大大抽耳環。留意今年流行的耳環除了要夠大抽，重要夠長兼累累墜墜，最短都要5cm，搶眼之餘，更加可以在視覺上令面頰更瘦更尖！&#13;<br>&#13;<br>文：戚露露&#13;<br>攝影：林栢鈞&#13;<br>Model：Christy@Jamcast&#13;<br>Makeup&amp;Hair：Crystal</p><p>日本潮誌力捧</p><p>早在5月號的日版《Bazaar》已經示範了大熱的累墜耳環，就算將所有頭髮All-back紮馬尾，只要配上又上又搶眼的耳環，就可以轉移面口圓圓及BabyFat的感覺。</p><p>最新8月號《Spring》的示範，日本女生以大大抽長耳環配襯日常衣着，大方好睇﹗</p><p>七彩膠環夠搶眼</p><p>膠潮仍熱，講到耳環，又點少得膠製的款式？顏色搶眼、造型又多元化，而且比起其它質料又輕，就算又長又墜都唔怕墜大個耳窿。</p><p>得意公仔Cute爆</p><p>女生在選擇飾物時，往往對於動物、生果圖案特別情有獨鍾，的而且確，加入了公仔元素的耳環份外Cute，而且顏色鮮豔，就算單襯一件白T恤都可以好搶眼！</p><p>金屬狂人</p><p>金屬系列的耳環一向受歡迎，型得起之餘亦可以營造民族風。不過得留意，又大又長的金屬耳環相對都比較重，要耳朵負擔得起至好買！</p><p>售賣點：</p><p>BeamsBoy（28909177）銅鑼灣百德新街50號A舖&#13;<br> 發寶膠（35719968）尖沙嘴利時商場地下30號舖&#13;<br> miniztampz（31880556）銅鑼灣StyleHouse1樓105號舖&#13;<br> i.t（25772311）銅鑼灣StyleHouse1樓109舖&#13;<br> JAM（35250965）尖沙嘴利時商場3樓338舖&#13;<br> Index（34228808）尖沙嘴利時商場1樓117舖&#13;<br> Twinsland（28826449）銅鑼灣地帶2樓284舖</p></body></html>