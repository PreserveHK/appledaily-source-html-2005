<html><header><meta charset="utf-8"><title>　　中藥蔬果做水彩 - 李八方</title></header><body><h1>　　中藥蔬果做水彩 - 李八方</h1><p>香港成日俾人話冇人才搞科技，其實啲學生有好多潛能，好似噚日贏得創新科技署「2005香港學生科學比賽」發明品組冠軍獎嘅五名馬錦明慈善基金馬陳端喜紀念中學學生，就諗出天然九色有味水彩汁，話好適合畀小朋友用。&#13;<br> 其中一名得獎學生易嘉齊話，黃色水彩汁係中藥生支子同串蓮煲出嚟嘅汁，紅、藍同紫色原料係椰菜汁，白色用椰汁，橙色係紅椒汁、綠色用勝瓜皮壓出嚟嘅汁、啡色用羅漢果汁，黑色就係墨魚汁。易同學話，如果真係推出市面，大概每盒只需二十蚊就買到。至於點解會咁諗，易同學話皆因佢哋五個人都鍾意畫畫，又鍾意食嘢囉。&#13;<br> 出席創新科技節開幕禮嘅創新科技署署長王錫基、工商及科技局局長曾俊華同青協總幹事王䓪鳴，對佢哋用有味水彩汁畫嘅書簽好有興趣，係咁睇、又係咁聞。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>