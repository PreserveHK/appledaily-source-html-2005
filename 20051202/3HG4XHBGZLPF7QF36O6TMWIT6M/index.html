<html><header><meta charset="utf-8"><title>同阿Sa黑白Look唱K<br>阿嬌初演律師拉闊自己</title></header><body><h1>同阿Sa黑白Look唱K<br>阿嬌初演律師拉闊自己</h1><p>鍾欣桐（阿嬌）主演的電影《犀照》日前在內地煞科，在片中飾演律師的阿嬌指今次拍攝發現自己戲路更廣，在處理感情戲方面，尤其進步不小。</p><p>由鍾欣桐和馮德倫主演的電影《犀照》，日前在內地烏鎮拍攝煞科場面，有份投資的驕陽電影公司總裁徐小明及有線寬頻主席吳天海專程到烏鎮探班，並安排西餐到會及香檳慰勞工作人員。&#13;<br> 阿嬌表示由於經常到內地工作，對當地環境早已習慣，但今次令她最喜出望外的是發現自己戲路更廣；阿嬌說：「入行多年，我第一次演律師，諗唔到自己都可以演專業人士。我覺得今次自己喺處理感情戲方面有進步。」</p><p>麵包乾糧醫肚</p><p>據馮德倫透露，今次拍攝《犀照》最大得着是減肥十磅。他說：「第一次到內地拍攝，過程既順利又辛苦，因為天氣比較熱，喺現場好快已經大汗叠細汗，而且當地食物嘅口味同香港有啲唔同，所以平日只係食麵包同乾糧。今次拍攝令我睇到好多新奇嘅事，而無論喺任何情況下，都有好多市民圍觀。不過，成個過程令我知道內地拍攝情況，對我將來北上發展有好大幫助。」</p><p>阿Sa帶病開工</p><p>此外，Twins近日忙於為明年一月演唱會綵排，但仍抽空為Neway卡拉OK拍攝宣傳片及造型照，當日蔡卓妍（阿Sa）還帶病開工，阿Sa與阿嬌分別穿上黑白衣服，兩人笑言猶如黑白雙煞呢！</p></body></html>