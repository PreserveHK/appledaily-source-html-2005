<html><header><meta charset="utf-8"><title>電腦新產品：FUJITSUST5030手指Lock機筆畫操機</title></header><body><h1>電腦新產品：FUJITSUST5030手指Lock機筆畫操機</h1><p>市面上出產平板電腦（TabletPC）嘅生產廠唔算多，FUJITSU絕對係其中嘅代表，本地部份醫院同埋學校都採用佢嘅平板電腦，足以見到佢嘅地位幾咁重要，最近推出一部無論功能定外形都非常正嘅STYLISTICST5030，日後大家喺Office見到同事拎住嚟Presentation，千祈唔好覺得奇怪！	&#13;<br>&#13;<br>記者：梁瑋瑜&#13;<br>攝影：林栢鈞&#13;<br>ImageGirl：Bambi</p><p>新設指紋識別器</p><p>平板電腦好多時候會喺公眾地方使用，安全性絕對係用家非常關注嘅重點，相比舊型號ST5010，ST5030加入咗FUJITSU最耍家嘅AuthenTecTruePrint指紋識別系統，喺市面上嘅平板電腦嚟講，真係相當少見，有咗呢個功能，用家可以設定要指定指紋，先可以開啟電腦或者上網等等，另外設有BIOS鎖、硬碟鎖等，也可提高用家私隱嘅保障。&#13;<br> 另外，ST5030配備藍芽及兩個紅外線連接埠，加上設有SD/MS二合一讀卡器，擴充性相當不俗，此機亦支援802.11a/b/g三種制式嘅無線網絡，去到邊度都可以隨時上網。</p><p>12.1"芒機身輕巧</p><p>平板電腦嘅用家好多時都要拎住部機周圍走，所以機身輕巧好重要，STYLISTICST5030重量只有1.61kg，厚度22mm，小記試拎上手感覺好輕巧，雖然部機Size唔大，但都擁有一個12.1"顯示屏，望落去夠晒清楚；跟機當然唔少得有支Stylus筆，隨時可以拎出嚟寫字及操作部機。&#13;<br> FUJITSU一向出名外形設計靚，ST5030都唔例外，整部機採用流線型設計，望落真係好靚仔。採用咗IntelPentium-MULV753處理器、512MBSDRAM及80GB硬碟，顯示卡方面亦用咗IntelMediaAccelerator900，對於一般平板電腦嘅用途，相信都十分足夠。</p><p>Profile</p><p>處理器：IntelPentium-MULV753（1.2GHz）&#13;<br> 記憶體：512MBSDRAM&#13;<br> 硬碟：80GB&#13;<br> 顯示屏：12.1"XGATFT&#13;<br> 光碟機：DVDSuperMulti(Docking)&#13;<br> 尺寸：324.2×220×20.9-22.3mm&#13;<br> 重量：1.61kg&#13;<br> 約$18,000&#13;<br> FUJITSU（31012898）</p></body></html>