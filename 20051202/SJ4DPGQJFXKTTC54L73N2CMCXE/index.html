<html><header><meta charset="utf-8"><title>　　唐唐去完武漢去上海 - 李八方</title></header><body><h1>　　唐唐去完武漢去上海 - 李八方</h1><p>財政司司長唐英年噚日喺湖北省武漢市出席「2005湖北．香港周」開幕禮，香港代表團都算人多勢眾，有成超過二百人，除了政府官員馬時亨、聶德權同黃繼兒之外，亦包括了工商、金融、物流、旅遊、法律、市場營商服務等企業界嘅代表，好似霍廣文、戴啟思、伍淑清同劉展灝等。&#13;<br> 唐英年喺致辭時梗係例牌客氣一番，話希望喺CEPA嘅新形勢下，進一步促進兩地經貿發展，加強兩地工商界的交流和合作，互補優勢，共創繁榮啦。&#13;<br> 晚上大家重有晚宴交流，由於省長羅清泉同省委書記俞正聲剛好要喺北京開會，所以派副省長韓忠學負責接待。唐辦話，「2005湖北．香港周」個活動一早定咗時間，改唔到期，省長今日會由北京回武漢，大家見見面唐唐就會轉去上海，出席滬港都市發展研討會，真係馬不停蹄。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>