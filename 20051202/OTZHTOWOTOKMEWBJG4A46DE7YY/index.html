<html><header><meta charset="utf-8"><title>余文樂怕弄臭座駕</title></header><body><h1>余文樂怕弄臭座駕</h1><p>余文樂（右）同何超儀噚日喺尖沙嘴出席車王選舉頒獎禮，阿樂話揸車只會接載相熟朋友，而平時打完波後，都唔會揸車，因為怕成身大汗整污糟架車。而何超儀就話：「早年郭富城曾邀請我到珠海玩車，不過去到先發現我唔識用棍波車，所以要拖一架車畀我練習，城城重話要訓練我成為中國唯一女車手。」</p></body></html>