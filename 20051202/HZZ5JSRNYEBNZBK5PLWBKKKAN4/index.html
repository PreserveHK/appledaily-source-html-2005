<html><header><meta charset="utf-8"><title>　　范太祝樹仁早日升格 - 李八方</title></header><body><h1>　　范太祝樹仁早日升格 - 李八方</h1><p>樹仁學院唔經唔覺已經創校三十四年，校方噚日舉行嘅畢業典禮更加係首屆有榮譽學士學位嘅畢業生授憑。&#13;<br> 係人都知，樹仁學院校監胡鴻烈同校長鍾期榮兩位老人家多年來積極爭取學院升格為首間私立大學，噚日為畢業禮做主禮嘉賓嘅立法會主席范徐麗泰都好識做，預祝兩人早日實現理想。&#13;<br> 其實今年都可算係樹仁豐收嘅一年，學院除了喺今個學年開辦咗十個榮譽學士學位課程外，樓高三十層嘅學生宿舍文康大樓亦落成啟用，加上政府又決定大學行四年制，兩老相信都飲得杯落。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>