<html><header><meta charset="utf-8"><title>玉瑩小主大馬遇癡心漢<br>黎姿收肉麻情信　感動</title></header><body><h1>玉瑩小主大馬遇癡心漢<br>黎姿收肉麻情信　感動</h1><p>在《金枝慾孽》飾演玉瑩小主的黎姿，上周與陳豪、佘詩曼及林保怡等一班《金》劇演員到馬來西亞雲頂登台，碰巧當地正播放該劇，所以一行人均大受當地市民歡迎。十年沒到大馬的黎姿還遇到一位癡心fans送信示愛，指每晚發夢夢到她之餘，還希望與她有進一步發展。</p><p>黎姿上周與陳豪、佘詩曼、林保怡及陳霽平等一眾《金枝慾孽》演員到馬來西亞雲頂登台，到達大馬當天，正值播放《金》劇結局篇，故各人在當地人氣鼎沸，甫到達大馬已馬不停蹄到電台及電視台做宣傳，晚上再到雲頂登台唱歌。</p><p>保留情信作珍藏</p><p>黎姿十年沒到大馬，今次再次到訪，竟收到一個追隨她十年的男影迷所寫的情信，她說：「個男仔除咗畀咗封情信我之外，每日就喺酒店樓下等我，我走嗰陣佢又去機場送機，真係好癡心。」&#13;<br> 問黎姿情信的內容，她說：「講真，我覺得佢嘅文筆真係唔錯，用晒詩詞歌賦咁，但內容就好肉麻，佢話我係天上嘅月亮，又話我嘅笑容好似陽光咁燦爛，如果我係茶杯，佢就係杯墊，重要寫埋lloveyou，又話晚晚發夢都會見到我，更大膽到問我可唔可以同佢有進一步發展，想我做佢女朋友，講真我睇完封信真係好感動，因為有一個影迷咁長情，鍾意咗我超過十年。」&#13;<br> 黎姿還表示過往拍拖及被人追求時也收過情信，她說：「女仔當然會鍾意收情信，真係好冧，我keep起晒所有情信，不過我就冇寫過情信畀任何人。」</p><p>幸紅疹冇生喺面</p><p>此外，陳霽平日前一抵大馬即身體不適，耳仔及頸部出現紅疹，竟有二百粒，塗止痕膏也無補於事，陳霽平說：「我返香港之後即刻睇醫生，打咗支抗敏針，好彩啲粒粒冇生喺面度。」</p></body></html>