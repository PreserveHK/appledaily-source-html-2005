<html><header><meta charset="utf-8"><title>麥浚龍理髮誠意取勝</title></header><body><h1>麥浚龍理髮誠意取勝</h1><p>麥浚龍（Juno）與師妹吳日言日前到廣州為節目《勁歌王》的「星級遊樂場」擔任嘉賓，他們到一間著名髮型屋，為兩位職員設計髮型，比拼一番。&#13;<br> 阿Yan表現得非常熟手，她笑說：「我對髮型素有研究，自己去髮型屋時都會留意髮型師嘅手法。而且今年年初幫港台拍咗一個《冷氣電髮》嘅劇集，曾經跟一位上海師傅學剪髮，再加上我喺屋企都有揸鉸剪嘅練習，不過我用我嘅狗狗做對手，最叻係剪史納莎裝。」</p><p>揶揄吳日言</p><p>Juno聽後亦不禁取笑阿Yan說：「𠵱家幫人剪髮，妳剪狗毛叻有乜用，我從來未幫人整過頭髮，今次真係第一次，不過我都好有信心。」髮型屋的老闆兼首席髮型師擔任評判，他指Juno態度熱誠，故判Juno獲勝。</p></body></html>