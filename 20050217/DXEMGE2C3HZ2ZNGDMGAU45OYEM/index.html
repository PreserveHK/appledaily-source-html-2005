<html><header><meta charset="utf-8"><title>RobertoCavalli新店開張贈興<br>ChristinaNicole鬥騷訂情戒</title></header><body><h1>RobertoCavalli新店開張贈興<br>ChristinaNicole鬥騷訂情戒</h1><p>美國女歌手ChristinaAguilera同拍拖兩年幾嘅唱片公司高層男友JordanBratman，日前已經訂咗婚。前日Christina同最近啱啱又同男友訂婚嘅NicoleRichie一齊出席加州一間舖頭開幕禮，兩人齊騷巨型鑽戒，風騷到不得了。&#13;<br> <br> <spanclass>攬腰咬耳仔 &#13;<br> Christina同Nicole前日出席意大利設計師RobertoCavalli喺比華利山開嘅旗艦店開幕禮。日前被《People》雜誌大爆同男友訂婚嘅Christina，當日同埋Nicole不約而同喺左手無名指戴咗隻巨型戒指，佢哋齊齊騷戒指擺甫士，重透露手上嘅喺訂婚戒指。當晚Christina同未婚夫Jordan又攬腰又咬耳仔，恩愛之情盡在不言中。&#13;<br> <br> <spanclass>價值89萬 &#13;<br> 據講，Christina喺情人節前夕嘅星期六同男友訂婚，當時Jordan送上價值十一萬四千美元（約八十九萬港元）嘅鑽石戒指，開心到Christina飛起。有消息話Christina同Jordan暫未決定幾時結婚，但Christina已經揀緊婚紗，佢兩個嘅婚期應該唔遠喇！</spanclass></spanclass></p></body></html>