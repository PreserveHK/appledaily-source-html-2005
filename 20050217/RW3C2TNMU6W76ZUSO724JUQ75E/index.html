<html><header><meta charset="utf-8"><title>失業婦覓得工作但欠車錢</title></header><body><h1>失業婦覓得工作但欠車錢</h1><p>對新來港的阿雲來說，能夠在短短兩個月內找到工作，已經十分幸運，她期望靠自己雙手，可以跨度困境。「𠵱家屋企真係好慘，幾乎冇飯開，我哋已經兩個月未交租、重欠落好多煤氣費，都唔知點算。」阿雲向記者訴說苦況。<br> &#13;<br> <spanclass>夫失業經濟壓力大 &#13;<br> 二十九歲的阿雲與丈夫、五歲兒子及家姑同住。其夫原本任職三行，但近年經常開工不足，去年十月至今更陷於完全失業狀態，一家四口生活由其家姑當清潔工人獨力維持。「我奶奶已經六十歲，又有糖尿病，但為咗頭家，都要出嚟做嘢；不過，佢搵得唔多，扣咗車錢、飯錢，實際得二千幾蚊人工，開飯都好勉強，根本冇多餘錢應付其他雜費。」阿雲坦言，連月來也靠借貸度日，經濟壓力很大。<br> &#13;<br> <spanclass>工作一個月才出糧 &#13;<br> 阿雲早前在社工協助下，在超級市場找到售貨員一職，月薪約有五千八百元，並將於本月下旬正式上班。可惜阿雲現在身無分文，連開工錢也欠奉，她為此憂心忡忡。&#13;<br> 「我至少要捱一個月先有糧出，但𠵱家屋企一個仙都冇，我擔心冇錢返工，連唯一希望都冇埋。」&#13;<br> 蘋果日報慈善基金了解過阿雲的情況，已即時撥款七千元，助其支付兩個月租金、煤氣欠費及讓她應付短暫生活費。&#13;<br> 捐款編號︰C1627&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>