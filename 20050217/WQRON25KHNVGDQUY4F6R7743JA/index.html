<html><header><meta charset="utf-8"><title>利是錢換手機要豪要慳任君選擇</title></header><body><h1>利是錢換手機要豪要慳任君選擇</h1><p>唔少人鍾意換部新手機過年，不過亦有人鍾意過咗年先買新手機！點解？梗係等埋筆利是錢，手頭更鬆動，選擇更多。加上今年經濟又好轉，利是錢都零舍豐厚。不過唔想使晒啲利是錢，一樣冇問題，因為今日介紹高、中、低檔手機，而且部份機種更有「蘋果讀者價」，只要拎住今日呢份報道，分分鐘可以平$500！&#13;<br>&#13;<br>記者、攝影：劉耀祥&#13;<br>ImageGirl：Yuki</p><p>豪買一族</p><p>話明要夠豪，價錢梗係要有番咁上下，拎出嚟起碼要引到身邊人畀多幾分注目禮，先叫做成功！所以一係就要極有台型，一係就功能極強勁，咁先至係「我杯茶」。</p><p>Nokia6630蠱惑3G王</p><p>雖然好多人彈6630得一個鏡頭，冇得周街玩視像，不過又唔知點解就硬係周街見到有人用。其實6630開正唔少人玩3G心態，既可以擁有3G嘅爽快資料傳輸速度，又唔想去到邊都俾人Check到邊，絕對係最蠱惑方法玩3G！&#13;<br> 但6630最精采嘅地方唔單止係咁，由130萬像素鏡頭，以至整個Symbian作業系統，Nokia都統統作出FineTune，唔單止影相效果可謂現時Nokia機種中最突出，作業系統亦都係筆者認為最爽快嘅Symbian手機，而且藍芽、MP3播放、記憶卡槽全部有齊，貴得有道理！&#13;<br> &#13;<br> 制式：UMTS/GSM900/1800/1900MHz（三頻）&#13;<br> 顯示器：6萬5色/208×176像素&#13;<br> 鏡頭：130萬像素鏡頭&#13;<br> 記憶體：10MB/RS-MMC記憶卡&#13;<br> 功能：48和弦、藍芽、EDGE、MP3/MPEG4播放、GPRS&#13;<br> 售價：$4,488（b）</p><p>三星P738又摺又擰</p><p>就咁睇只係一般摺機外形，似乎冇乜新意，不過打開之後就玩到唔停得手，全機設有兩個「鉸」位，唔單止可以左右擰，更可以上下反轉，加上百萬像素鏡頭，正！&#13;<br> &#13;<br> 制式：GSM三頻&#13;<br> 顯示器：（外）OLED/96×94像素（內）TFD/176×220像素/26萬色&#13;<br> 記憶體：64MB/ReduceMMC記憶卡&#13;<br> 功能：64和弦、MP3播放、拍片、紅外線、100萬像素鏡頭&#13;<br> 售價：$4,380（a）（蘋果讀者價：$3,880）</p><p>NECN940電視手機</p><p>新鮮滾熱辣登場，具有30萬像素鏡頭及PDA功能之外，最正就係有埋電視接收功能，雖然只係內地水貨，不過香港一樣用得到，拉起條天線就可以有電視睇，想睇邊個台任你揀！&#13;<br> &#13;<br> 制式：GSM雙頻&#13;<br> 顯示器：26萬色/176×220像素&#13;<br> 記憶體：30MB&#13;<br> 功能：電視播放、64和弦、WAP、GPRS、手寫輸入、30萬像素鏡頭&#13;<br> 售價：$5,980（a）</p><p>中產一族</p><p>身為中產一族，多數都係想搵部「出得廳堂、入得廚房」嘅手機，即係樣要OK，功能又要夠實用，最緊要就係價錢唔好貴，先至合乎「中產」原則！</p><p>MotorolaA668手指寫字</p><p>𠵱家嘅手機，基本九成都有中文輸入法，由筆畫、拼音，甚至Touch芒手寫都有，但不停咁㩒中文字，論方便程度就只係一般。所以Motorola呢部A668，就採用當今最方便嘅輸入方法，就係閣下隻手指，連筆都慳番。A668用上「手指感應輸入」嘅輕觸式鍵盤，寫字就係喺鍵盤上搞掂，認字準確度亦都唔錯，以後Send中文SMS唔使再頭痛！而且A668亦都有123萬像素鏡頭，拎出嚟影相完全唔會Out！&#13;<br> &#13;<br> 制式：GSM三頻&#13;<br> 顯示器：（外）6萬5色/96×64像素/CSTN（內）26萬色/128×160像素/TFT&#13;<br> 鏡頭：123萬像素/8倍數碼變焦&#13;<br> 記憶體：11MB&#13;<br> 功能：64和弦、拍片、JAVA、MMS&#13;<br> 售價：$2,980（a）（蘋果讀者價：$2,480）</p><p>LGT5100百萬靚相</p><p>LG首部百萬像素鏡頭，擁有韓Phone傳統之扭擰芒，而且面積夠大，反轉個芒影相隨時大過唔少DC。加上飛甩天線設計，放落褲袋都冇問題。&#13;<br> &#13;<br> 制式：GSM雙頻&#13;<br> 顯示器：（外）6萬5色/96×96像素（內）26萬色/176×220像素&#13;<br> 記憶體：27MB&#13;<br> 功能：MP3播放、40和弦、JAVA、GPRS&#13;<br> 售價：$2,730（a）</p><p>PanasonicX700摺得Symbian</p><p>作為SymbianSeries60作業系統嘅機種，X700用上甚少見之摺機設計。藍芽、紅外線、記憶卡一應俱全，不過只用上30萬像素鏡頭就令人稍稍失望！&#13;<br> &#13;<br> 制式：GSM三頻&#13;<br> 顯示器：（內）6萬5千色/176×208像素（外）4,096色/64×96像素&#13;<br> 記憶體：8MB/MiniSD記憶體&#13;<br> 功能：藍芽、40和弦、30萬像素鏡頭、RealOne、mini-SD記憶卡&#13;<br> 售價：$3,188（b）</p><p>慳家一族</p><p>嚟到慳家級別，梗係一切以價錢行頭，不過人總係貪心嘅，平得嚟最好有番多少功能，所以平只不過係基本條件，想要有埋影相？或者更多功能？都唔係冇可能嘅！</p><p>PanasonicX200平價機薄</p><p>想搵部薄身機玩？對於一般學生哥，或者「筆直」有限用家，可謂可望而不可及。不過Panasonic就認真造福人群，旗下X200同樣玩超薄機身，之但係價錢就只係千鬆啲就有交易！除咗機身夠薄係賣點外，環形天線亦都襯得絲絲入扣，令外觀夠晒簡潔無印Look！而且機背亦都有30萬像素鏡頭，反應爽快，唔會窒吓窒吓！其他功能重有MMS、GPRS、WAP及16和弦等。本身已經好抵玩，再加埋蘋果讀者價，就絕對抵上加抵！&#13;<br> &#13;<br> 制式：GSM雙頻&#13;<br> 顯示器：6萬5千色/128×208像素&#13;<br> 功能：16和弦、30萬像素鏡頭、GPRS、JAVA&#13;<br> 售價：$1,380（a）（蘋果讀者價：$1,180）</p><p>AlcatelOT355泡泡手機</p><p>Alcatel最新平價入門機，泡泡外形未拎上手已經贏得眼緣，而且加上換殼設計，閒時換下更添新鮮感！而OT355另一賣點就係芒大，易睇之餘無論係小朋友或者老人家都啱使！&#13;<br> &#13;<br> 制式：GSM雙頻&#13;<br> 顯示器：6萬5色/128×128像素&#13;<br> 功能：MMS、GPRS、WAP、16和弦&#13;<br> 售價：$798（c）&#13;<br> </p><p>MotorolaC157　黃頁手機</p><p>想買部平平哋手機，唔少大牌子都一樣有出，例如Motorola最新推出之C157，具備一般入門級手機功能之外，更聯同黃頁推出「黃頁卡」，內裏優惠包括衣食住行，唔止手機咁簡單！&#13;<br> &#13;<br> 制式：GSM雙頻&#13;<br> 顯示器：4,096色/96×65像素&#13;<br> 功能：MMS、GPRS、WAP、16和弦&#13;<br> 售價：$780（d）</p><p>查詢</p><p>（a）全新世界	（27872282）&#13;<br> &#13;<br> （b）One2Free	（25123123）&#13;<br> &#13;<br> （c）AlcatelHK	（31802777）&#13;<br> &#13;<br> （d）MotorolaHK	（25063888）</p></body></html>