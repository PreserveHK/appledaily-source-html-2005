<html><header><meta charset="utf-8"><title>打工仔與老闆：<br>職工也應保存僱傭紀錄</title></header><body><h1>打工仔與老闆：<br>職工也應保存僱傭紀錄</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如有任何疑問，可致電勞工處熱線：27171771查詢，此熱線會由「1823政府熱線」職員接聽。</p><p>老公：老婆，做乜今日年初九，你重喺度執屋，你過年前唔係已經同間屋洗完邋遢嘅咩？&#13;<br> 老婆：你唔好阻住我啦。我喺度搵嘢，唔係執嘢。&#13;<br> 老公：咁你搵乜嘢呀？&#13;<br> 老婆：我搵緊我以前做過嗰幾份工嘅資料，我想寫封求職信呀。&#13;<br> 老公：你𠵱家份工咪做得幾好嘅，無端端點解要轉工呀？&#13;<br> 老婆：我今日睇報紙，見到有份工好啱我，而且工作地點又好近屋企，我想慳番啲返工放工時間，咁就有多啲時間照顧你同阿女啦。&#13;<br> 老公：你對我哋真係好！&#13;<br> 老婆：你知道就好喇！……呀，究竟放咗喺邊度呢？唔係過年前當垃圾揼咗嘛！&#13;<br> 老公：你再搵真啲。其實，除咗啲工作資料之外，僱傭合約同埋糧單呢啲僱傭紀錄都好有用，佢哋唔單只可以方便搵工，重可以用嚟保障我哋打工仔嘅權益，所以千祈唔好亂咁揼呀。你記得早排公司咪計少咗佣金畀我嘅，好彩我自己有keep住啲紀錄，先可以同老闆對番啱條數喳。&#13;<br> 老婆：咁我應該點做呀？&#13;<br> 老公：我知道勞工處出咗個《僱員保存僱傭紀錄資料夾》，我哋一陣上去勞工處個網頁<ahref http:>www.labour.gov.hk ，睇吓啲參考資料，學吓點樣保存僱傭紀錄啦。聽日我經過勞工。</ahref></p><p>資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></p></body></html>