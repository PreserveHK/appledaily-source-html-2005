<html><header><meta charset="utf-8"><title>愛心大使手記：<br>籌足手術費血癌婦生命露曙光</title></header><body><h1>愛心大使手記：<br>籌足手術費血癌婦生命露曙光</h1><p>四十一歲血癌病婦羅瑞愛，早排透過香港骨髓捐贈基金喺大陸搵到合適骨髓，可以進行骨髓移植手術，令佢嘅生命露出曙光，但呢次為捐贈者抽取骨髓嘅手術費，同埋搵專人運送骨髓嚟港嘅費用，加埋起碼十萬蚊，瑞愛負擔唔起，於是佢透過蘋果基金呼籲善長援手。<br> &#13;<br> <spanclass>月底接受骨髓移植 &#13;<br> 瑞愛嘅報道一出，大使收到唔少讀者打電話了解瑞愛嘅病況同埋捐款，有善長同大使講希望探望瑞愛，但為咗讓卧病中嘅佢多作休息，大使已一一婉拒佢哋嘅好意，希望善長見諒。&#13;<br> 另外，善長嘅慷慨解囊，令蘋果基金喺短短一、兩個星期內，已為瑞愛籌足手術費，佢知道後好開心，話一定會與病魔戰鬥到底。&#13;<br> 近日瑞愛已經入院進行化療，預計呢個月尾會做骨髓移植手術。大使會喺瑞愛做完手術之後再去探佢，善長可以密切留意《暖流版》嘅報道。&#13;<br> 捐款編號：C1144&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </spanclass></p></body></html>