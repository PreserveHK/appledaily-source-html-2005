<html><header><meta charset="utf-8"><title>汽車大補丸防冧偈$78</title></header><body><h1>汽車大補丸防冧偈$78</h1><p>汽車都有大補丸！好似RadiatorAnti-Rust幫助車頭散熱器防銹，令冷卻劑循環流暢；而Radiator-CoolBooster則減低水滾機會，尤其大熱天時開長途快車，可以減少冧偈嘅機會。&#13;<br>&#13;<br>記者：戴維浩　攝影：陳偉強&#13;<br>查詢：23924244（台日汽車精品）&#13;<br>地址：旺角黑布街99A地下</p><p>硬頂摺合307CC$730</p><p>今個禮拜標致代理正式引入第二部電動硬頂跑車307CC，肯定又再引發另一輪硬頂開篷熱。據知買新車亦需要時間訂車，對心急嘅車主嚟講實在係一種煎熬，但係唔緊要，去標致Showroom買部307CC車仔必定可解你單思之苦。呢部車仔製作非常精美，最勁係硬頂真係可以摺合同收藏喺尾廂，仿真度勁高，代理表示307CC車仔的數量唔多，心急嘅準車主有買快手！&#13;<br> &#13;<br> 記者：袁國基&#13;<br> 查詢：法國汽車（31181828）&#13;<br> 地址：灣仔告士打道77-79號地下</p><p>李英健周三試F1</p><p>知道本港年輕賽車手李英健（Marchy）獲F1文諾迪車隊青睞，成首位本地F1車手，並將為該車隊出任試車手之後，筆者第一時間打電話畀Marchy，談話中感受到佢既興奮又喜悅嘅心情，原來當晚Marchy經已要搭夜機到意大利，準備今個禮拜三同四嘅試車活動，之後就會返港，接受一連串嘅新工作安排，既係F1車迷又係Marchy嘅Fans就要留意本報嘅消息喇！&#13;<br> &#13;<br> 記者：陳偉林</p></body></html>