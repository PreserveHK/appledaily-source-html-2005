<html><header><meta charset="utf-8"><title>精明消費：Cute爆雪糕番梘溶喺手唔溶喺口</title></header><body><h1>精明消費：Cute爆雪糕番梘溶喺手唔溶喺口</h1><p>未踏入五月，街上個個都大汗叠細汗，見到雪糕雪條都已經流晒口水，不過點解呢杯雪糕滑潺潺，一啲都唔凍？睇真啲原來係嚿番梘，雖然唔食得落肚，但就可以用嚟沖個靚涼，趕走一身臭汗味。現時巿面上除咗用天然材料製成嘅番梘同香味梘之外，重有一啲奇形怪狀嘅番梘，件件都似模似樣，買嚟送畀人夠晒特別。&#13;<br>&#13;<br>記者：曾靜茵&#13;<br>攝影：陳盛臣、周旭文&#13;<br>Imagegirl：Bianca</p><p>番梘做出得意造型</p><p>番梘點止要嚟沖涼咁簡單，重可以做出不同形狀及不同款式，現時更有為客人度身訂做番梘的店舖，除了可以自己揀款之外，重可以配搭不同的香味，見到佢維妙維肖的造型，真係有啲唔捨得用。</p><p>夏日涼透心</p><p>以雪糕作為造型的番梘，真實度幾可亂真，望到都已經涼透心。雪糕球可以揀選朱古力味、士多啤梨味和香蕉味，鍾意邊款悉隨尊便。</p><p>製作過程</p><p>得意奶樽仔</p><p>奶樽仔細細支好得意，雖然用咗白色做樽身，但香味則可以自己挑選，揀士多啤梨味、朱古力味甚至薰衣草味都得。&#13;<br> &#13;<br> 售價：$68/對　(a)</p><p>炸薯條栩栩如生</p><p>望到已經令人有啲肚餓嘅薯條梘，無論色澤和大小，都同真嘅薯條差唔多，放喺枱面，隨時整蠱到人。&#13;<br> &#13;<br> 售價：$58/100g　(a)</p><p>搽屎上身</p><p>像真度極高的屎番梘，聞落一啲都唔臭，重帶點朱古力香味。拎上手好鬼搞笑，用嚟沖涼，真係名副其實搽屎上身，絕對係搞笑之作。&#13;<br> &#13;<br> 售價：$48　(a)</p><p>小雲屎屎</p><p>原本為軟雪糕番梘，只要改用雪條棍叉住，就立即變成小雲用樹枝篤住嗰嚿屎屎，認真抵死！&#13;<br> &#13;<br> 售價：$48　(a)</p><p>排裝朱古力</p><p>番梘以朱古力的包裝作為造型，採用橄欖油同椰子油製造，每次可以啪開一小嚿沖涼，重有朱古力味、椰子味、咖啡味同呍呢嗱味任你揀。&#13;<br> &#13;<br> 售價：$65/排　(e)</p><p>紙包牛油</p><p>STAR番梘，單睇包裝，簡直同喺超巿買嘅牛油一模一樣。當中加入澳洲的忍冬花製成，具滋潤、止痕功效，皮膚敏感人士亦適用。&#13;<br> &#13;<br> 售價：$62　(e)</p><p>天然成份唔刺激皮膚</p><p>外形趣致得意的番梘會唔捨得用，以實用為大前提的話，可以選購以天然成份作為材料的番梘，一來純天然唔刺激皮膚，重有保濕功效。有些更含有細緻的粒子幫你按摩，有助血液循環，令皮膚更幼滑。</p><p>黑色竹炭梘</p><p>黑色的竹炭梘，採用純天然成份，無添加、無着色，內含竹炭粒子，能有助帶走皮膚上的殘留污物，用後清爽潔淨。&#13;<br> &#13;<br> 售價：$39　(e)</p><p>地中海海藻</p><p>外形似足按摩器的磨砂梘，底部凹凹凸凸幫助按摩。梘中含有源自地中海的海藻顆粒，當中的FucusVescicoulus礦物質粒子，有助解決橙皮紋問題。&#13;<br> &#13;<br> 售價：$88（b）</p><p>日本檜木精華</p><p>採用日本天然檜木（hinoki）的精華提煉而成，性質溫和，當中的檜木香味具有鬆弛作用，敏感皮膚亦適用。&#13;<br> &#13;<br> 售價：$45（d）</p><p>天然米糠好滋潤</p><p>日本製造的米糠梘，當中的米糠成份是從玄米中抽取出來的精華，有天然保濕及滋潤作用。一包有兩件，好抵用。&#13;<br> &#13;<br> 售價：$10（f）</p><p>苦鹽可美肌</p><p>採用天然成份的番梘，日本製造，當中採用大豆和苦鹽製成，有美肌、護膚功效，用後令皮膚更幼嫩。&#13;<br> &#13;<br> 售價：$10（f）</p><p>無花果助去角質</p><p>蘊含細緻的無花果籽，可輕柔磨砂，清除老廢角質，令肌膚幼滑。而當中的柑橘花、伊蘭樹香氣，更帶來舒暢的感覺。&#13;<br> &#13;<br> 售價：$45/100g（c）</p><p>大麻番梘減頭痛</p><p>來自意大利的Experimenta番梘，當中加入大麻成份，用後有助減輕頭痛及失眠的情況，最適合在睡前使用。&#13;<br> &#13;<br> 售價：$37（b）</p><p>香味梘鬆弛神經</p><p>不同的香味會帶給人不同的觀感和反應，其中加入香薰油成份的香梘，能使人去除煩惱、鬆弛神經，再加個熱水浴簡直就是最佳享受。若果唔鍾意濃烈的香花味，亦可選擇食物的香味，就如Pizza、麵包等，夠晒特別。</p><p>櫻桃樹抗憂鬱</p><p>香氣充滿日本櫻桃樹的氣息，當中蘊含的橙花、茉莉花及金合歡精華有助抗憂鬱及紓緩情緒，另外的檸檬香薰油亦有提振心情的作用。&#13;<br> &#13;<br> 售價：$59/100g（c）</p><p>香噴噴食物</p><p>食物香氣護膚梘，當中有朱古力味、Cappuccino味，最特別係Pizza味及新鮮出爐的麵包味，讓人感到心情愉快。&#13;<br> &#13;<br> 售價：$37/件（b）</p><p>綠野仙蹤</p><p>蘊含青草味再配合獨有野菊花，帶出猶如青翠綠草的香氣。加上梔子花及薰衣草的精華，能使人去除煩惱，就像人與大自然二合為一。&#13;<br> &#13;<br> 售價：$45/100g（c）</p><p>日本清酒梘</p><p>由日本精煉之清酒、豆腐、米粹及海藻精華製成，清酒則可清除毛孔深處的污垢，促進血液循環。米粹及豆腐能有效美白肌膚，而依蘭、橙花及玫瑰香薰油則可提供迷人的香氣。&#13;<br> &#13;<br> 售價：$55/100g（c）</p><p>驅蚊去水腫</p><p>美國雅濃甘油香薰梘，當中含72%有機成份，配方溫和，用後不乾燥。加上甘油能令肌膚柔軟潤澤，其中薰衣草味具驅蚊及紓緩功效，而迷迭香及薄荷味則有助去水腫。&#13;<br> &#13;<br> 售價：$48/件（e）</p><p>提神薄荷梘</p><p>澳洲STAR香薰磨砂梘，清新的薄荷香味，有助提神，紓緩精神緊張，最啱捱夜工作或夜晚讀書時用嚟沖涼，用後更醒神。&#13;<br> &#13;<br> 原價：$70&#13;<br> 特價：$50/一件、$70/二件（e）</p><p>售賣點</p><p>(a)　FoamFactory	34210808&#13;<br> 尖沙嘴金馬倫道7-7B號華龍大廈地下B舖&#13;<br> (b)　Experimenta	35144098&#13;<br> 旺角亞皆老街8號朗豪坊地庫二層16號舖&#13;<br> (c)　LUSH	28906103&#13;<br> 銅鑼灣百德新街27-47號名店廊地下43號店&#13;<br> (d)　Francfranc	34273366&#13;<br> 銅鑼灣百德新街2-20號恆隆中心2樓&#13;<br> (e)　永安百貨	27106288&#13;<br> 油麻地彌敦道345號永安九龍中心5樓及6樓&#13;<br> (f)　吉之島10元廣場	34282138&#13;<br> 銅鑼灣京士頓街9號家居廣場1樓</p></body></html>