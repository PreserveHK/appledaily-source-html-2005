<html><header><meta charset="utf-8"><title>伸出援手：電視失靈生活孤清</title></header><body><h1>伸出援手：電視失靈生活孤清</h1><p>靠領取綜援的長者，每日省吃儉用，勉強夠應付三餐，若家中「老爺」電器失靈，他們往往沒能力更換，就算左湊右借有錢找師傅維修，亦不知能用多久！</p><p>個案一：電視失靈生活孤清</p><p>六十六歲的區伯，最近因為一部壞電視機，苦惱不已。「之前我已經用二百蚊整過一次，𠵱家又唔得，真係激死我。」&#13;<br> 區伯的妻兒居於澳門，他獨自在港生活。「平日我鍾意睇報紙、睇電視，不過，最近部電視機壞咗，乜都睇唔到，自己又冇錢換過另一部，日子特別難過。」&#13;<br> 區伯早年在製衣廠工作，其後轉行當小販，直至六十歲退休，現依靠綜援金維生。區伯無力添置家居電器用品，家中的電視機是由朋友轉贈，惟已使用多年，十分陳舊，近日更失靈無法收看。「一部電視機最經濟都要一千幾百，我點買得起呀！」你願意伸出援手，助區伯改善生活嗎？&#13;<br> 捐款編號︰C1812</p><p>個案二：風扇壞了房間翳焗</p><p>雖然已經是九月尾，但天氣仍然十分炎熱，棲身小房間的吳婆婆，每晚熱得汗流浹背。「間房打開窗都冇風入，好似蒸籠咁，日頭我去老人中心涼冷氣，夜晚就冇辦法，我把風扇又壞咗，晚晚熱到瞓唔着。」吳婆婆歎道。&#13;<br> 六十八歲獨身的吳婆婆，從事家傭工作十數年，直至六年前因健康欠佳退休，晚年居於房屋署轄下的長者屋。由於屬三人分租單位，吳婆婆平日多留在自己房間活動，她原本有一把小風扇，但最近壞了。&#13;<br> 吳婆婆說︰「兩年前買呢部風扇，都要死慳死抵，𠵱家又壞，我冇能力再買。」吳婆婆盼獲贈一部新風扇，其心願有待善長玉成。&#13;<br> 捐款編號︰C1815&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com</p></body></html>