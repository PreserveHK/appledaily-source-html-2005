<html><header><meta charset="utf-8"><title>逾百Fans飛撲做MV老臨<br>阿倫狂扭籮騷冇窿胳肋底</title></header><body><h1>逾百Fans飛撲做MV老臨<br>阿倫狂扭籮騷冇窿胳肋底</h1><p>譚詠麟（阿倫）前晚與台灣搖滾歌手伍佰合作拍攝新歌MV，在百多名歌迷前瘋狂扭屁股，身形健碩不少的他，還得意地揶揄章小蕙被拍得腋下有窿一事，笑言自己腋下絕對沒有窿。</p><p>譚詠麟與伍佰前晚在西貢為二人合唱的國語新歌《接受我的愛》拍攝MV，二人以表演者身份在舞台上獻唱，阿倫則情商百多名歌迷到場客串扮演台下的觀眾，唱片公司安排了兩架大巴士接載歌迷，現場也有漢堡包招待未吃飯的歌迷，當她們一看到偶像阿倫到場，即紛紛飛撲過去。</p><p>胸肌夠厚有溝</p><p>阿倫表示因伍佰向他說此歌應邊唱邊扭屁股，所以拍攝時他不停狂扭，彈結他的伍佰則只是輕輕搖晃身體。阿倫自言一直覺得伍佰的音樂很適合自己唱，所以一次在錄音室遇見伍佰，即向對方邀歌，而伍佰也一口答應。&#13;<br> 現場所見，阿倫身材較前健碩不少，收身成功之餘看來亦大隻了，他聞言即得意地做出大隻佬晒肌肉動作，又一邊摸胸一邊說：「大隻咩？有溝㗎，哈哈。」阿倫更揶揄章小蕙日前被拍得腋下有窿懷疑隆胸一事，他說：「我冇特登操弗，之前演唱會傷咗條腰都冇操過，睇吓我胳肋底有冇窿先，冇窿㗎喎，睇吓。」場面十分搞笑。</p><p>指阿梅已投胎</p><p>此外，阿倫昨日到港台接受《開心日報》訪問，提到關淑怡與他合唱的《舊情復熾》被指執三攤，阿倫即力撐對方說：「啲人刻意話佢，呢首歌喺兩個台都係冠軍，即係搵啱人。」其後阿倫又透露從朋友口中得知梅艷芳已經投胎轉世，所以大家不用擔心。&#13;<br> 採訪：胡比、駱華齡　攝影：陳志嵐</p></body></html>