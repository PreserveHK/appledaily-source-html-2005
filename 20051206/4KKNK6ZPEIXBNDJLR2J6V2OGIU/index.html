<html><header><meta charset="utf-8"><title>　　肥龍照蒲政改免問 - 李八方</title></header><body><h1>　　肥龍照蒲政改免問 - 李八方</h1><p>噚晚日本駐港總領事館喺港島香格里拉設酒會，慶祝日皇壽辰，總領事北村隆則好有人緣，所以各界都畀足面。肥龍係主禮嘉賓，佢致辭時話，同太太本來好鍾意去日本睇歌劇同旅遊，但係自從呢個暑假之後，就冇呢支歌唱，所以嚟出席吓日本人嘅活動，算係最佳選擇。咁做唔做官係個人抉擇，冇人幫到佢咯。&#13;<br> 八方問肥龍咁多人上街，個方案點收科？佢就笑笑口唔答，只係話𠵱家要忙於搞世貿會議，叫八方可以唞唞唔問政改。&#13;<br> 咁八方都要話肥龍醒，因為前日大遊行，都冇乜人鬧佢，反而叫煲呔落台就有。而喺反23條嘅時候，葉劉就俾人鬧到飛起，肥龍一招乞票，大家都冇佢符。&#13;<br> 噚晚真係有好多官商出席，行會有周梁、范鴻齡、查太，而高官有孫公、馬仔、李明逵，朱培慶、賭王都去咗陣，好快就走。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>