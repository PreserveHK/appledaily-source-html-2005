<html><header><meta charset="utf-8"><title>白色PSP行版今日開賣！</title></header><body><h1>白色PSP行版今日開賣！</h1><p>等咗好耐嘅白色版PSP，終於喺今日（12月6日）推出行版喇！今次SONY重專登為呢部小白PSP搞個首賣日發布會，搞搞氣氛之餘，重會同場正式發售，今次白色PSP將會推出ValuePack版，當中除咗主機外，重會包埋32MBMSDuo、線控、吊帶、機套同擦布，售價$1,780，同黑機版ValuePack價錢相同，現場重有個《TALKMAN》+白色PSP優惠套裝，都係$2,119，入貨絕對係時候！&#13;<br>由於今日係「首賣日」，為咗隆重其事，首100名購買白色PSP嘅玩家，可以獲得PSP福袋同埋參加抽獎，有機會得到PORTER袋、限定T-恤同頸繩；若果排頭位的話，重唔使抽，免費送畀你㖭！	&#13;<br>&#13;<br>記者：許福合</p><p>白色版PSP首賣日詳情&#13;<br> 日期：12月6日（今日）&#13;<br> 時間：下午1:00-1:30&#13;<br> 地點：沙田新城市廣場第一期一層羅馬圓形獻技場(近沙田大會堂出口)&#13;<br> 派籌時間：12月6日早上9:00開始派籌，名額100位，先到先得，派完即止&#13;<br> &#13;<br> SONY（23452966）</p></body></html>