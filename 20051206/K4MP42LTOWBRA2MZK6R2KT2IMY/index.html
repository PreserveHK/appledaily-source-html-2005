<html><header><meta charset="utf-8"><title>鑲水晶開篷跑車</title></header><body><h1>鑲水晶開篷跑車</h1><p>一架Smartroadster開篷跑車售價大約二十六萬港元，如果入面鑲滿水晶，唔知點賣呢？答案係：唔使錢。呢架roadster內櫳配件，包括煞車手掣、儀表板邊框等，鑲嵌咗紅色同透明嘅水晶。只要喺呢個月二十五日前，喺台灣任何一間施華洛世奇水晶店（SWAROVSKI），購物滿二千五百蚊台幣（約五百七十七港元），就可以參加抽獎，中咗頭獎就可以開走呢架鑲有近百萬粒水晶嘅跑車。</p></body></html>