<html><header><meta charset="utf-8"><title>男飾聖誕：老爺車絕配百鳥歸巢$4,900翻新卡地亞</title></header><body><h1>男飾聖誕：老爺車絕配百鳥歸巢$4,900翻新卡地亞</h1><p>昨日玩完男人鑽石，今日就教你便宜地玩Cariter卡地亞手表。這個方法叫百鳥歸巢，即買下兩、三隻二手表，將它們合二為一，只是$4,900，就有一隻九成新的卡地亞上鏈表，你話駕駛着一部老爺車，真係絕配呀。&#13;<br>記者：伍旋卓&#13;<br></p><p>卡地亞手表被喻為是Partyanimals的飾物，但一隻二手卡地亞表，動輒要二萬元，聖誕節要去威？好，就教你$4,900翻新隻卡地亞。</p><p>鐘表展搵平表</p><p>搵舊表的途徑有很多，除了上網，亦可到些在酒店會議室舉行的小型展覽會，那裏會有不少外國二手鐘表商人「擺檔」，價錢比市面的二手店便宜一半。我當然有收穫，以$2,500買下一隻識行識走的上鏈MustdeCartier，純銀包金，但外觀殘舊，九成新的同款二手表，市價約$8,000。</p><p>百鳥歸巢大變身</p><p>為了將表身變得靚仔，立刻到大小二手店和Internet拍賣網，最後找到一隻$2,500但爆面的同款表，還價後以$1,500成交。兩者結合，再到卡地亞香港代理配了新扣（$330）和原裝18mm皮帶($600），不用打磨和修理，就有隻九成新的卡地亞，而那隻舊表則放回綱上拍賣，預計可賣得一千元。</p></body></html>