<html><header><meta charset="utf-8"><title>　　曾蔭培：阿哥頭髮疏咗 - 李八方</title></header><body><h1>　　曾蔭培：阿哥頭髮疏咗 - 李八方</h1><p>煲呔曾面對市民嘅強烈民主訴求，北京又唔會讓步，睇怕佢都有排頭痕，佢個退咗休嘅前警隊一哥曾蔭培就好關心阿哥，重留意到阿哥嘅頭髮比前稀疏咗。&#13;<br> 另一個曾蔭培仍然好關心嘅，就係情同手足嘅警隊，噚日佢同八方傾開偈，不期然提到前日普選大遊行，警隊報數係六萬幾，主辦團體則報二十五萬，曾蔭培講番以前警隊只係將維園分成幾個方格，每個方格一萬人咁計，如果滿咗四個就四萬人。&#13;<br> 由於同主辦團體往往差別仍然好大，故警方就利用直升機高空拍攝，由維園影到中環，然後放大照片，用人手再數，應該好準。佢話警方亦都唔想公開點數嘅數目，以免引嚟更多爭拗，但後來政府高層話要，先至公布。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>