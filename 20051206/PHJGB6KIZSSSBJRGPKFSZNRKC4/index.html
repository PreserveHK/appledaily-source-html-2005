<html><header><meta charset="utf-8"><title>　　孫公冇有怕蟹照食 - 李八方</title></header><body><h1>　　孫公冇有怕蟹照食 - 李八方</h1><p>噚晚日皇生日酒會，個個賓客都要趕幾場，孫公同馬丁，兩人未祝酒就要先走。孫公話，因為要趕住去女童軍總會九十周年晚會，之後重要去食蟹。八方一聽到食蟹就馬上跳起，笑孫公唔怕死，點知孫公話都係俾賭王害，因為當日佢老哥生日，引咗成群記者跟住佢，睇吓佢同邊位太太食飯，結果就跟咗去田府，佢重無端端俾人猛影相。&#13;<br> 至於噚晚邊個請客，佢就唔肯講。馬丁見到孫公，就唔放過問佢梁展文嘅事，孫公一味笑笑口，叫馬丁做大師兄，請佢手下留情，原來兩人都係港大RICCI仔，所以由細玩到大。&#13;<br> 星期日有咁多人上街，飛哥話馬丁最開心，其實孫公當年做政制事務局局長，已經想展開政改研究同諮詢，可惜成日被人叫停唔准做，如果唔係，又使乜𠵱家臨急抱佛腳，冇普選時間表可以出台呀。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>