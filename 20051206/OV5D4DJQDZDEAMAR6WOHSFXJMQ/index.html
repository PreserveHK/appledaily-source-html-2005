<html><header><meta charset="utf-8"><title>　　田少俾唐唐拋窒 - 李八方</title></header><body><h1>　　田少俾唐唐拋窒 - 李八方</h1><p>香港今年經濟較預期好，增幅可望達到百分之七，財爺唐英年噚日喺立法會滙報香港最新經濟狀況時，自然俾班民選議員追住要求減稅，又叫政府帶頭呼籲僱主要加多啲人工畀打工仔，有多達三四個議員重複提出相關要求，為選民爭取最大嘅福利。&#13;<br> 最搞笑就係今屆都係從直選途徑入局嘅自由黨主席田北俊都跟大隊，問唐唐點解經濟好都重有人未能分享到成果，希望市民大眾可以有人工加。點知俾唐唐反問身為老闆嘅田少，有冇加薪畀啲員工？田少即刻縮番，話會按市場辦事，唔會特別加薪！&#13;<br> 最有吉士都算係會計界譚香文，竟然支持政府唔減稅嘅決定，話要平衡預算，𠵱家唔適宜減稅。睇嚟佢一定冇諗過學田少去參加直選。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>