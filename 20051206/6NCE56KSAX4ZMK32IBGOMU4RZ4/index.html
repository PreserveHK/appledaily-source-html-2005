<html><header><meta charset="utf-8"><title>馮仁昭四圍超：嚴淑明喉核激凸賴瘦咗</title></header><body><h1>馮仁昭四圍超：嚴淑明喉核激凸賴瘦咗</h1><p>嚴淑明最近被指係變性人，佢噚日喺台灣錄影節目《天天啃蘋果》，再次否認變性，不過嚴淑明始終唔肯畀整容醫生驗明正身，同埋點都唔拎張出世紙嚟證明，佢重話：「自從傳我變性，一堆男人約我吃飯。」</p><p>自稱不是小人物</p><p>嚴淑明雖然口口聲聲否認變性，不過記者清楚見到佢嘅喉核，嚴淑明話：「雜誌說我變性是無稽之談，像Makiyo（羅志祥前女友）也有喉結，我是這三年變瘦了，喉結才變得清楚。」&#13;<br> 喺節目度，主持小馬問嚴淑明係咪想藉呢樣嘢嚟炒作新聞，嚴淑明即時好嬲咁話：「我不需要去做這種事，我不是小人物要耍這個小手段。」小馬聽後發火掟筆：「你對我來說也不是甚麼大人物！」現場氣氛充滿火藥味。&#13;<br> 小馬又話嚴淑明靠走光博出位，重搵攝影師嚟分析佢喺台灣金鐘獎後，俾人影到喺車上換衫嘅偷拍相，攝影師話現場有燈先會有呢種效果，所以唔係偷拍。</p></body></html>