<html><header><meta charset="utf-8"><title>咬蘋果：潮Bra上面<br>將Bra笠上面寸爆！</title></header><body><h1>咬蘋果：潮Bra上面<br>將Bra笠上面寸爆！</h1><p>玩到無嘢好玩，近幾季狂煲的「底着露面」，即係將底衫外露，如露Bra帶、着透視衫現Bra或者露T-Back底橫等等，原來已經唔夠新奇刺激，最新玩意竟然係索性底面調亂着──Bra，當然要戴，重要戴喺件面衫上面！奇！夠唔夠膽着成咁？唔夠膽都要睇吓啦喂！	&#13;<br>&#13;<br>記者：吳小明&#13;<br>攝影：梁細權&#13;<br>模特兒：Desiree@Dreamodels&#13;<br>化妝：EllyWong&#13;<br>髮型：AngelWong</p><p>東西相異</p><p>同一事物，落在不同文化背景自然各有變種。自80年代兩位激爆設計師玩轉概念，顛覆約定俗成打扮規矩改玩着底上面開始，發展至今時今日已演變成兩大派系，歐洲玩HighEnd高檔，日本則玩街頭亂襯，邊個靚啲？睇吓辦先啦。</p><p>歐洲一系</p><p>5月號《Nylon》示範，玩素淨黑白單色對比，不鮮不搶，戴Bra上面成為營造整體衣服層次的工具，並無刻意譁眾取寵。</p><p>東瀛一系</p><p>靚底上面</p><p>天橋示範</p><p>激爆靚底着上面熱潮，今季依然由兩位六十開外、出名要激到至死方休的設計大師領導，唔使審，一定中，就係有名你叫頑童JeanPaulGaultier同西太后VivienneWestwood，另一位後輩英國壞孩子AlexanderMcQueen當然亦不甘後人相陪。難得三人的春夏系列雖有呢項相同元素，亦一樣玩得咁激咁奔放，但三個系列的情調卻截然不同，高手果然係高手。</p><p>港星偷師</p><p>着Bra上面咁激進，確係惡搞，查實作少少改良，着上帶有Corset或胸罩設計細節的面衫，亦係一個不俗的選擇，下面三位潮爆歌手經已先知先覺先行着上。</p><p>港女點睇</p><p>售賣點：&#13;<br> a）CalvinKlein（25069126）銅鑼灣時代廣場532號舖&#13;<br> b）i.t（25040032）銅鑼灣加寧街6-10號地下&#13;<br> c）I.T（28344056）銅鑼灣信和廣場一樓&#13;<br> d）LingeriePhilosophy（29636817）銅鑼灣利園二期122號舖&#13;<br> e）Twinsland（28826449）銅鑼灣地帶284號舖&#13;<br> f）V3Space（28810996）銅鑼灣地帶226號舖&#13;<br> g）Kookai（29263073）尖沙嘴海港城2346-7號舖&#13;<br> h）Zucca（28082789）銅鑼灣百德新街66號地下ShopB</p></body></html>