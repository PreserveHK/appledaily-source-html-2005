<html><header><meta charset="utf-8"><title>5大精采場面</title></header><body><h1>5大精采場面</h1><p>1患胃癌打擊大</p><p>李晶妍（劉浩貞飾）要求丈夫崔英濤（金承佑飾）做健康檢查，被醫生學長拉着一起檢查，晶妍聽取檢查報告時，醫生告訴她患癌一事，晶妍起初以為丈夫患病，當得悉原來是自己患胃癌時，嚇得不能接受現實，不斷說：「我不可以生病。」令人相當心噏。</p><p>2老父大鬧醫院</p><p>晶妍在醫院做手術，申景舒（裴斗娜飾）往照顧她，怎料喝醉了的景舒父親以為女兒被迫這樣做，竟然大鬧醫院，氣憤到怒擲垃圾桶，幾乎傷及晶妍稚子。申景舒在危急關頭下，哭着抱起晶妍兒子，又用身體為他擋着垃圾桶。</p><p>3初嘗家庭溫暖</p><p>晶妍一家為景舒慶祝生日，還親手做了生日蛋糕，申景舒首次嘗到家庭溫暖，感動得哭了出來，半晌說不出話，場面相當感人。</p><p>4含淚瞞騙子女</p><p>晶妍知道自己時日無多，便騙子女謂天國是個有可樂溪、朱古力樹的地方，替子女做好心理準備，希望他們不會因母親過世而太難過。但女兒詩娜十分聰明，哭着問媽媽是不是生病才要去天國，晶妍聞言忍不住落淚，好可憐呀！</p><p>5丈夫懷中離世</p><p>晶妍自知將逝，要求英濤抱她到子女房看他們最後一眼，之後就在大廳沙發上，於老公懷抱內逝世。第二天清晨，子女起床看見父親抱着媽媽，英濤遂告訴子女，母親要先離開了。</p><p>煲碟妹評語：淺嚼戲味</p><p>大部份韓劇都有個共通點，就係實有主角患癌，而呢齣劇就將呢樣嘢發揮得更加淋漓盡致，成齣戲嘅骨幹都係圍繞主角李晶妍患癌嘅經歷。呢齣劇雖然非常煽情，但波瀾起伏唔算太大，劇情同娛樂性都只係一般，追看性稍微弱咗啲，要慢慢睇先嗒出戲味，冇乜耐性嘅觀眾都好易半途而廢。不過呢齣劇嘅演員都將角色拿揑得恰到好處，除咗三位主角之外，兩位小童星亦表現出色，小小年紀演戲已經咁好，認真犀利。不過煲碟妹最鍾意崔英濤嘅媽媽同阿嫂呢對組合，雖然成日鬥嘴，但其實心裏好關心對方，對白好笑又過癮。&#13;<br> &#13;<br> 娛樂性：★★★&#13;<br> 演員表現：★★★&#13;<br> 劇情：★★★&#13;<br> （編註：五粒★為滿分）&#13;<br> &#13;<br> 明日預告：聽日煲碟妹會介紹一齣離奇古怪嘅美國劇集《奇幻嘉年華》。</p></body></html>