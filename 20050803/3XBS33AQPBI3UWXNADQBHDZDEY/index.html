<html><header><meta charset="utf-8"><title>咬蘋果：音樂共同睇<br>地下Live蒲竇歌星名人撞口撞面</title></header><body><h1>咬蘋果：音樂共同睇<br>地下Live蒲竇歌星名人撞口撞面</h1><p>聽音樂要不甘平凡，要聽真音樂？LiveMusic絕對是不二之選。難得現時睇LiveShow機會愈來愈多，酒吧勁搞LiveGigs、連商場都話有LiveMusic，相當大眾化。然而，在芸芸LiveMusic中亦不乏另類選擇，比如在夜闌人靜的工廠大廈內聽口靚仔BandSound，由鴉雀無聲的走廊，去到震耳欲聾的音樂世界，震到爆！&#13;<br>&#13;<br>記者：招佩珊&#13;<br>攝影：梁細權</p><p>音樂工廠爆本地BandSound</p><p>早前，政府宣布計劃將工廠大廈改建為創意藝術中心，查實有唔少搞音樂文化藝術工作者經已進駐工廠大廈，貪其地方大租金平，好似LiveHouse早於3年前便由旺角搬到觀塘工廈的Band房，以教授樂器、租借Band房及樂器等為收入來源，而每個月都會搞的LiveBandShow，Band房同表演者都唔計較金錢，純粹為音樂，但樂隊要先寄Demo畀Band房負責人Andy，有Talent就有機會演出，大部份係後生仔RockBand，夠晒Power，離場後10分鐘，耳仔重有「Won」「Won」聲！</p><p>ShowTime：每月2次，星期六8:00pm-11:00pm&#13;<br> Fee：$40&#13;<br> LiveHouse（23808578）&#13;<br> 地址：觀塘道472-484號觀塘工業中心二期3樓L215室</p><p>星級音樂竇　Eason個個月蒲</p><p>自2004年，藝穗會的LiveMusic變得更多元化，音樂及表演者唔止得「來佬貨」，呢一年更加入唔少本地IndieBand，例如今個月尾就有場與本地音樂單位Me?...We!Movement合作的LiveShow，讓本地原創音樂大放大鳴。Eason同夾Band出身的鍾鎮濤周不時都來睇Show，上星期亦有at17的林二汶同餅女Kary出現，聽聽吓隨時有粒星企喺你隔籬。</p><p>ShowTime：逢星期五、六10:30pm開始&#13;<br> Fee：$80/位（包一杯飲品）、藝穗會會員免費&#13;<br> 藝穗會（25217251）&#13;<br> 地址：中環下亞厘畢道2號</p><p>私房菜館　倒貼搞Jazz</p><p>BlueDoor是私房菜黃色門廚房老闆劉健威開設的JazzClub，每星期只開兩晚，每晚只做到一輪客，以$80/位基本消費計，坐滿20位一晚收得$1,600，扣除開銷及音樂人的車馬費，正如劉生講根本係要倒貼。其實，將兩晚做埋晚市私房菜，$220/位一晚收$4,400，相差接近3倍，明知賠本都要搞Jazz，「一來自己鍾意聽Jazz，二來本地實在太少純聽Jazz嘅地方。」</p><p>ShowTime：&#13;<br> 逢星期五、六10:30pm-1:30am&#13;<br> Fee：$80/位（包一杯飲品）&#13;<br> BlueDoorJazzClub（28586555）&#13;<br> 地址：中環閣麟街37號5樓</p><p>64搬到71創作人繼續FreeJam</p><p>Club71是前64吧老闆娘開的新店，由喧鬧的蘭桂坊轉到僻靜的荷李活道某地舖，自處一角，可專注享受好Warm好Cosy的氣氛。地點不同，但FreeJam精神不變，通常在星期五、六晚有即興音樂騷，分別係唔可以好似以前咁玩電，只以Acoustic方式。64也好，71也好，依舊是不少創作人愛到的聚腳點，當晚碰到音樂人龔志成及《江湖》美指黃仁逵。</p><p>ShowTime：&#13;<br> 逢星期六晚（即興不定期表演）&#13;<br> Fee：音樂免費，飲品另計&#13;<br> Club71（28587071）&#13;<br> 地址：中環荷李活道67號地庫（文興里入口）</p><p>靚女ShowTime</p><p>其他蒲點</p><p>Phonograph&#13;<br> 舒適「Hea」點&#13;<br> 一個以聽音樂為主的Pub，有Jazz、TripHop、RockNRoll、Electronic等。每隔2-3個月就有1次LiveShow，剛剛7月就有農夫、Soler，下次ShowTime預計於9月。&#13;<br> 地址：尖沙嘴柯士甸路2號地下A&amp;B（27306622）&#13;<br> &#13;<br> TheUnderground&#13;<br> 另類音樂&#13;<br> 於2004年創立的TheUnderground，每月均安排不同地下音樂單位作出表演，上月就有nude、Guitars&amp;Panties等，8月會唞暑，9月再戰，網頁內會Update最新安排。&#13;<br> 網址：www.undergroundhk.com&#13;<br> &#13;<br> Sense99&#13;<br> 藝術私竇&#13;<br> 位於兩層高唐樓的ArtGallery，逢星期五、六晚搖身一變為有LiveJam的聚腳點，可惜只招待會員同熟人，不妨上網聯絡一下試試能否加入他們的圈子。&#13;<br> 網址：www.sense99.org</p><p>月頭必攞音樂Guide</p><p>《bcmagazine》&#13;<br> 有文化藝術、電影等的英文雙周，於蘭桂坊、尖沙嘴一帶的西餐廳及Bar免費攞，當中「LiveMusic」有精選LiveShow介紹。</p><p>《藝穗會節目月刊》&#13;<br> 有齊MusicLive、文化表演、展覽的時間表及簡介，對號入座買票入場，今個星期五、六分別有BlackSeraphine及FalseAlarm。</p></body></html>