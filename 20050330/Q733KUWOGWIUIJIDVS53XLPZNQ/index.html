<html><header><meta charset="utf-8"><title>理想家居：家具店淡季減價<br>梳化大床組合櫃三五折掃齊全屋家具</title></header><body><h1>理想家居：家具店淡季減價<br>梳化大床組合櫃三五折掃齊全屋家具</h1><p>出國旅行有旺、淡季之分，夾啱淡季出發隨時可以慳到三分之一旅費，精明的消費者當然經常昅實，原來家具界亦有旺淡季，過年後至清明時分均是生意淡薄的日子，所以各大家具店都會紛紛以減價作招徠，今日這間位於利舞臺的家具店就趁住淡季進行大裝修，全店不少貨品都冧價清貨，雖然大部份為陳列品，但狀態Keep得唔錯，而且價錢低至一折都有，老土講句：只此一件，手快有，手慢冇！&#13;<br>&#13;<br>記者：張銘恩&#13;<br>攝影：陳陶鈞　模特兒：Samantha</p><p>清貨價：$8,400原價：$24,000&#13;<br> （闊330×深190×高91cm）</p><p>大件家具1折起</p><p>講到明係清貨，個價唔筍，又點會令人有意欲去買呢？而大件家具價錢一向較高，要令人有衝動帶返屋企，個價當然都要令人眼前一亮啦，所以有部份大件家具實行做到一折起，超抵買！&#13;<br> &#13;<br> 六座餐枱3萬變3千&#13;<br> 玻璃餐枱配鈎花金屬座椅，充滿歐陸味，全套六張餐椅加長形餐枱一口價3千蚊，平時買幾張櫈都唔止。&#13;<br> 清貨價：$3,000&#13;<br> 原價：$30,000（闊180×深90×高77cm）</p><p>流線型雙色鞋櫃&#13;<br> 倒轉流線梯形幾有美感，唔打開都唔知原來係鞋櫃，外層髹上厚厚的一層光面，內有六層。&#13;<br> 清貨價：$2,800&#13;<br> 原價：$8,000（闊126×深40×高118cm）</p><p>雕花大床夠典雅&#13;<br> 店內不少雙人床均以35折發售，例如呢張傳統襟興的雕花大床，床頭板及床腳的雕花上更髹有金漆，更顯華麗。&#13;<br> 清貨價：$4,830原價：$13,800&#13;<br> （闊168×長224×高110cm）</p><p>飾物櫃設計特別</p><p>要你忽然有動機踢走屋企件殘舊嘢，新歡梗要有實力去爭寵，除了價錢要夠吸引外，外形都十分重要，如果你想物識一個飾物櫃，呢度幾件平靚筍貨諗得過，個個都各具特色，有大有細豐儉由人。</p><p>鵝蛋形櫃做裝飾&#13;<br> 可愛的鵝蛋形飾物櫃，內有玻璃板及數個小木櫃桶，單單本身已是一件別致的擺設。&#13;<br> 清貨價：$6,300　原價：$18,000&#13;<br> （闊168×深49×高214cm）</p><p>開放酒櫃隨時隱藏&#13;<br> 所謂財不可露眼，有客人來又唔想畀人見到自己的陳年好酒及名貴擺設，不妨揀個有隱藏櫃門的飾物酒櫃，可共放14支酒。&#13;<br> 清貨價：$4,800原價：$29,800&#13;<br> （闊105×深60.5×高149.5cm）</p><p>曲尺組合櫃&#13;<br> 圓角曲尺組合大櫃，外形經典，儲存量大，啱晒傳統大家族。&#13;<br> 清貨價：$15,750原價：$45,000&#13;<br> （闊236×深236×高215cm）</p><p>單座梳化大王必備</p><p>中式「龍椅」&#13;<br> 一日辛勞工作過後，返到屋企最想梗係好似大王咁攤喺度休息，所以一張配有腳踏的「龍椅」點少得！&#13;<br> 清貨價：$2,205&#13;<br> 原價：$6,300</p><p>年輕潮款&#13;<br> 一屋潮人家具，就當然要揀番件現代感重一點的款式，絨布面闊身梳化，啱啱夠位與伴侶親密地齊齊坐。&#13;<br> 清貨價：$2,960原價：$14,800</p><p>平價之選　幾嚿水都有</p><p>三腳小几&#13;<br> 几面為波浪紋設計的磨砂玻璃，放盆栽、公仔精品等裝飾物最好不過。&#13;<br> 清貨價：$880原價：$2,200</p><p>田園手繪座椅&#13;<br> 最啱放露台和花園的手繪金屬座椅，田園風味濃厚，硬淨襟用。&#13;<br> 有扶手款清貨價：$880/4張&#13;<br> 原價：$3,520/4張&#13;<br> 冇扶手款清貨價：$198/張&#13;<br> 原價：$880/張</p><p>PASADENA減價詳情&#13;<br> 日期：即日起至4月30日&#13;<br> 時間：11:00am-8:00pm&#13;<br> 地點：銅鑼灣波斯富街99號利舞臺廣場10樓&#13;<br> 電話：25062228&#13;<br> 註：以上價錢包送貨及安裝</p></body></html>