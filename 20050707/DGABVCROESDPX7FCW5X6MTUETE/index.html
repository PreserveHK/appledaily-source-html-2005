<html><header><meta charset="utf-8"><title>陳冠希引爆四方牛熱潮</title></header><body><h1>陳冠希引爆四方牛熱潮</h1><p>明星效應確實萬試萬靈，早輪日本雜誌賣到行，日本版由潮流教父藤原浩同型男池內博之力Sell的Levi'sStayTrue系列，總算不負眾望賣個滿堂紅。今回香港Levi's新Line上場，當然係威係勢，搵咗星級潮人陳冠希撐場，Edison暫時脫下日本原宿品牌的老牛，穿上Levi's全新的SquareCutJeans，有如此型仔Model示範，相信都毋須懷疑SquareCutJeans即將引爆嘅四方牛熱潮！&#13;<br>&#13;<br>記者：胡卓琳&#13;<br>攝影：梁細權&#13;<br>Model：Gordan@CalCarrie's</p><p>Edison瞓身代言</p><p>今次由FashionIcon陳冠希親身演繹SquareCutJeans，首次成為牛仔褲的代言人，隆重其事，當然唔少得影番輯型相HardSell一下，全系列廣告由攝影師LeslieKee操刀，即將見於地鐵廣告箱及各大雜誌！Edison又跳又瞓，認真賣力！</p><p>男人四方低腰</p><p>顧名思義，SquareCut就係正方剪裁咁解，Levi's全新SquareCutJeans系列摒棄以往牛仔褲褲形Cutting的框框，將牛仔褲褲頭位置以正方及低腰設計，令腰位更貼身，並且將腰位皮帶扣位加大及加闊，令方形剪裁更突出，着上身就更加能夠突出腰位及褲款的獨特Cutting，全系列男裝共3款，從今以後，超低腰褲再唔係女人的專利。</p><p>女裝同步登場</p><p>除咗男裝，SquareCutJeans女裝亦同步登場，四方剪裁將更Fit更貼身，着起來更能顯出女性的魅力！</p><p>首度曝光復刻美版BigE</p><p>如果閣下經常逛二手古着店，目的都係想搵條美版Levi'sBigE，家陣有好消息話你知，Levi's將有美版Levi'sBigE501推出，今次首度曝光，Vintage味道十足，最啱古着友！</p><p>同場加映！罕有501LVC存貨</p><p>LVC即係Levi's的Vintage系列，係仿照推出當年牛仔褲的設計，因為洗水效果勁有水準，早前推出一批501LVC，就算賣過2千，一樣被搶購一空，火速斷市。今次為賀Levi's九龍區旗艦店開幕，據聞返咗小量501LVC，有心買的就要快手！</p><p>大皮牌BigPatch</p><p>來自日版的ClassicLevi's，洗水效果靚，加上後褲殘舊皮牌特別大過人，因此有「BigPatch」之稱。</p><p>售賣點：&#13;<br> Levi's（23011306）&#13;<br> 尖沙嘴漢口道33號A舖地下</p></body></html>