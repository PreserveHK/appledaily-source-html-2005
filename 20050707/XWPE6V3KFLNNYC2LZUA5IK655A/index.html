<html><header><meta charset="utf-8"><title>Twins上海開騷被報大數</title></header><body><h1>Twins上海開騷被報大數</h1><p>Twins噚日去咗上海開記者會，宣布八月十二日喺上海大舞台舉行一場演唱會，最貴一千六百八十蚊人民幣嘅飛已經賣晒，但主辦單位為咗宣傳，竟然喺新聞稿話Twins今年初出嘅國語碟《見習愛神》，喺香港推出一周就突破二十萬銷量，以𠵱家嘅市道，賣得三、五萬張已經係勁碟，咁講認真誇。</p></body></html>