<html><header><meta charset="utf-8"><title>克勤新年開個唱</title></header><body><h1>克勤新年開個唱</h1><p>李克勤噚日到港台接受《開心日報》訪問，透露已經決定喺出年農曆新年開個唱，雖然有人話喺新年開個唱，啲人去晒旅行賣飛會少好多，但克勤一於好少理，佢話：「唔賣得又試過，賣得好好又試過，我覺得最緊要做好個騷，唔需要諗咁多。」嚟緊克勤會出國語碟，九月先出廣東碟，佢嘅歌迷今年真係幸福。</p></body></html>