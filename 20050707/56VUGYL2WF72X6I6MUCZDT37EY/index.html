<html><header><meta charset="utf-8"><title>型男合作淺野忠信大讚後輩</title></header><body><h1>型男合作淺野忠信大讚後輩</h1><p>日本型男淺野忠信前日同男星成宮寬貴及松田龍平出席電影《亂步地獄》嘅完成試映會。淺野自電影《御法度》之後再同松田合作，大讚對方演技成熟咗之外，魅力亦增加唔少。至於對首次合作嘅成宮寬貴嘅第一印象，淺野就話成宮光芒太勁，令佢心跳加速喎。</p></body></html>