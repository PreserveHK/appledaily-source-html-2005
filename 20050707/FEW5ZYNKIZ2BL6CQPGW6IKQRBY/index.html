<html><header><meta charset="utf-8"><title>　　第一夫人剪綵排頭位 - 李八方</title></header><body><h1>　　第一夫人剪綵排頭位 - 李八方</h1><p>曾太最近頻頻上電視，大家開始對煲呔嘅另一半另眼相看。原來曾太Selina不但係煲呔賢內助，重好有性格，睇佢寫嘅書法就知。&#13;<br> 雖然曾太猛話自己好低調，但係呢個世界有一樣叫做富貴迫人來，你愈唔想曝光就愈多人想搵你。八方噚日收到中大中國文化研究所文物館嘅邀請，出席本周五「一代草聖：三原于右任書法藝術」嘅展覽會，突然發現主禮嘅剪綵嘉賓中，排頭位竟然係新特首夫人曾鮑笑薇，大紫荊得主饒宗頤教授只係排喺第二，而中大校長劉遵義就敬陪末座。&#13;<br> 但係講真，八方都好欣賞曾太，因為中國書法好值得推廣，如果第一夫人都愛此道，咁就有機會推而廣之。今次展覽包括于老早中晚各期嘅作品，共有九十幾件，當中有一幅包含于老嘅書法、張大千嘅畫，加饒宗頤題字，實在好有意思。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>