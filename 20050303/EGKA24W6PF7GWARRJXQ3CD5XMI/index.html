<html><header><meta charset="utf-8"><title>特首下台市民反應</title></header><body><h1>特首下台市民反應</h1><p><spanclass>衰太聽北京話 &#13;<br> 吳小姐（自僱人士）：董建華衰在太聽北京話，完全幫唔到香港人，曾蔭權盤數咁精，由佢做可以幫到香港經濟。<br> &#13;<br> <spanclass>邊個做都係咁 &#13;<br> 鄧小姐（船務文員）：董建華做嘢都唔差，我諗邊個做特首都係咁，呢個唔係一個人可控制得到。不過曾蔭權都係一個唔錯嘅人選。<br> &#13;<br> <spanclass>曾蔭權夠孝順 &#13;<br> 關先生（自僱人士）：董建華成日講空話，決而不行，齋講唔做。曾蔭權做特首都幾好，阿媽話佢夠孝順。<br> &#13;<br> <spanclass>新特首新刺激 &#13;<br> 陳小姐（美容學校東主）：董建華喺決策方面猶豫不決，相信新特首會帶嚟新刺激，而曾蔭權由財政司至今往績都唔錯，會係好領導。<br> &#13;<br> <spanclass>怕曾受到掣肘 &#13;<br> 蘇小姐（時裝店老闆）：董建華統治七年，香港冇樣好，惟獨是佢搞好同內地關係。如果煲呔曾接任，我怕佢會受太多掣肘。<br> &#13;<br> <spanclass>七年捱唔夠咩 &#13;<br> 莊小姐（廣告從業員）：董建華辭職，人人都希望嘅啦，呢七年捱得唔夠咩，下任特首係別無選擇下，惟獨是曾蔭權好啲。<br> &#13;<br> <spanclass>阿董不過不失 &#13;<br> 陳小姐（學生）：董建華呢幾年都算不過不失，但曾蔭權民望高，又有頭腦，而且任財爺時都表現幾好。</spanclass></spanclass></spanclass></spanclass></spanclass></spanclass></spanclass></p></body></html>