<html><header><meta charset="utf-8"><title>打工仔與老闆：<br>年老辭職可獲長服金</title></header><body><h1>打工仔與老闆：<br>年老辭職可獲長服金</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電勞工處熱線：27171771查詢，此熱線會由「1823政府熱線」職員接聽。</p><p>小強：肥仔成，今晚放工你去唔去老何嗰個榮休晚宴？&#13;<br> 肥仔成：去！老何係公司嘅老臣子，由開張做到𠵱家幾十年，我都好唔捨得佢走。其實係唔係老闆要佢退休？&#13;<br> 小強：唔係，係佢自己要求退休。唔好睇老何已經就快七十歲，佢嘅工作效率重高過好多後生仔。所以老闆都好想佢繼續做，不過佢話做咗幾十年，係時候休息吓、湊吓孫。</p><p><spanclass>受僱五年可獲長服金 &#13;<br> 肥仔成：但係佢自己辭職唔做，咪無咗份長期服務金囉！佢做咗幾十年，筆長期服務金都幾襟計！&#13;<br> 小強：你唔好知少少扮代表啦！根據《僱傭條例》規定，六十五歲或以上嘅僱員，只要受僱不少於五年，因年老而辭職，都一樣可以有長期服務金！&#13;<br> 肥仔成：係喎，但好似重要符合唔知乜嘢嘅合約要求，係唔係？&#13;<br> 小強：係「連續性合約」呀，即係個僱員要連續受僱於同一僱主四星期或以上，而每星期最少工作十八小時，就有資格攞！&#13;<br> 肥仔成：老何日日朝九晚五，個個星期返足六日，合資格有餘啦！&#13;<br> 小強：係呀，所以今晚老闆畀錢搞晚宴，老何就出錢買禮物玩抽獎！&#13;<br> 肥仔成：咁今晚我一定有早無遲喇！&#13;<br> &#13;<br> 以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院的判決為最後依歸。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></p></body></html>