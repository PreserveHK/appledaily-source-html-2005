<html><header><meta charset="utf-8"><title>處男個唱獻三個第一次<br>基仔穿羽絨冚三棉被防病</title></header><body><h1>處男個唱獻三個第一次<br>基仔穿羽絨冚三棉被防病</h1><p>古巨基將於下周一演出其處男紅館個唱，近日卻因減肥過度而要增磅，每日大魚大肉。為保健康，基仔睡覺時要蓋三張棉被、一張電氈及着羽絨保暖。他又自爆獻出三個第一次，包括第一次開騷、跳舞及去推拿。</p><p>古巨基近日密鑼緊鼓為下周一在紅館舉行的處男個唱作好準備，因今次演唱會反應十分熱烈，故他會在下月六至九日再加開四場，門票於明天公開發售。<br> &#13;<br> <spanclass>摸摸吓好肉酸 &#13;<br> 基仔昨日繼續練歌及增肥，為了個唱，他自爆獻出了三個第一次，他說：「我第一次開紅館個唱就係人都知，我重第一次跳舞，因為排舞太落力，搞到周身梗晒，所以我前幾日第一次去搵推拿師傅，咁大個仔都未試過，本來以前覺得俾人喺個身度摸摸吓，好似好肉酸咁，估唔到原來咁舒服，按完後真係全身鬆晒。」&#13;<br> 基仔表示每天日間練歌，晚上排舞，操足十二小時，本來之前他節食減肥，十日內減掉十磅，誰知營養師竟指他減肥過度，要他增肥，基仔說：「除咗話我瘦得滯，重因為我跳舞要力氣，身體太虛都唔得，我𠵱家一日五餐，大魚大肉，重日日食燕窩，我諗都冇歌手開演唱會前咁食法。」&#13;<br> 為了保養身體，以最佳狀態開騷，基仔連睡覺也不鬆懈，他說：「呢幾日天氣凍，我驚自己感冒，於是着住羽絨褸瞓，重冚三張棉被同用一張電氈墊底，咁先捱得過呢個冬天，我阿媽都話我誇張，但我覺得啱啱好。」<br> &#13;<br> <spanclass>勸歌迷保健康 &#13;<br> 基仔謂明天公開賣飛，擔心歌迷冒寒排隊，他說：「其實我公司內部認購都爆晒，希望啲fans着多件衫啦，保重身體嚟睇我演出。」</spanclass></spanclass></p></body></html>