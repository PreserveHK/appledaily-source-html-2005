<html><header><meta charset="utf-8"><title>宮崎駿三動畫壟斷日票房<br>《移動城堡》狂收15億</title></header><body><h1>宮崎駿三動畫壟斷日票房<br>《移動城堡》狂收15億</h1><p>早前榮獲威尼斯電影節「榮譽金獅子獎」嘅日本動畫大師宮崎駿，近排喜事重重，由佢執導、木村拓哉負責配音嘅新作《哈爾移動城堡》，雖然喺日本只係上映咗一百零二日，但入場人數已經衝破一千四百二十二萬人，打破咗佢舊作《幽靈公主》嘅紀錄之餘，重成為日本電影史上入場人數第二位。&#13;<br> <br> <spanclass>屈居《千與千尋》之後 &#13;<br> 負責發行《哈》片嘅日本東寶電影公司噚日公布消息，喺上年十一月二十日於日本上映嘅《哈》片，截至前日入場人數已經超過一千四百二十二萬六千人，票房超過二百億日圓（約十五億港元）。《哈》片亦打破宮崎駿舊作《幽靈公主》上映三百六十四日嘅入場人數紀錄，只係屈居喺入場人數達二千三百五十萬人嘅《千與千尋》之後，令到日本電影史上入場人數嘅三甲位置，全部由宮崎駿一人獨佔，非常厲害。&#13;<br> 而今個星期嘅日本票房榜，《哈》片只輸畀荷李活電影《歌聲魅影》，成為本周票房亞軍。而香港嘅宮崎駿fans今個月二十四號嘅復活節檔期開始，就可以欣賞到《哈》片。</spanclass></p></body></html>