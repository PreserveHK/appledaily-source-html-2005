<html><header><meta charset="utf-8"><title>　　湯家驊總結紅灣來遲一步 - 李八方</title></header><body><h1>　　湯家驊總結紅灣來遲一步 - 李八方</h1><p>噚日成個立法會都係講老董係咪辭職，大狀黨湯家驊選喺噚日講紅灣半島，梗係冇乜記者得閒聽啦！八方都係攞咗份新聞稿，係咁依聽兩句後，就嗱嗱臨去聽其他議員講老董辭職，睇吓煲呔曾有乜特別動作。唔少議員恭賀煲呔，八方見到佢喺休息室，同新界王劉皇發講嘢。唐唐就好遲先嚟立法會。&#13;<br> 講返湯大狀嘅紅灣半島，佢話跟咗事件咁耐，都係時候總結啦！實在係遲咗啲，老董都走咯。湯大狀始終覺得政府係想鬆章畀發展商，如果民意唔反彈，發展商可能已經拆緊樓嘞。佢促請政府要吸取教訓，唔好畀類似事件再發生，更加要摒棄一貫嘅「媚商」心態，唔好畀市民覺得政府搞「官商勾結」！&#13;<br> 提起湯家驊，順便講吓佢嘅新搞作，就係用電郵向選民滙報佢嘅工作進展，每兩周一次。&#13;<br> 大家有興趣重可以上網睇吓：<ahref http:> http://www.ronnytong.org  。&#13;<br> （圖）湯家驊嘅議員網頁內容都幾豐富，交足功課。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>