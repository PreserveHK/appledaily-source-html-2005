<html><header><meta charset="utf-8"><title>　　成報搭上內地報 - 李八方</title></header><body><h1>　　成報搭上內地報 - 李八方</h1><p>自從何氏家族放棄經營《成報》並將之出售後，短短幾年內，《成報》已多次易手。最後一次係由國內傳媒大亨覃輝控制嘅星美傳媒集團購入，不過，本地報業競爭劇烈，《成報》亦處於艱苦經營中。&#13;<br> 噚日佢哋終於有個好消息傳出，就係星美出版集團（經營《成報》嘅上市公司）攞到內地財經報紙《中國聯合商報》嘅獨家經營權，由星美出版同北京星美廣告成立合營公司，負責該報嘅廣告、出版、發行同印刷等業務。呢份報紙創刊於1985年，每周一期，發行範圍覆蓋全國，其中又以北京、上海、廣州等重要城市為主。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>