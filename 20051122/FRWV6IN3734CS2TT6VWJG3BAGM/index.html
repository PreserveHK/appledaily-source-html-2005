<html><header><meta charset="utf-8"><title>　　港台公司化生不逢時 - 李八方</title></header><body><h1>　　港台公司化生不逢時 - 李八方</h1><p>香港電台上下員工朝思暮想搞公司化，本來煲呔上台，痛定思痛，都覺得係時候檢討吓香港公營廣播機構嘅功能同前景，可惜臨門遇上政改五號報告書，肥龍同煲呔評估形勢，只好暫時叫停。&#13;<br> 𠵱家真係冇人敢講明年港台檢討有冇機會再上議程，因為講到尾，煲呔任期只有兩年，目前已經過咗四分之一，餘下時間不多，又要諗連任，你話係咪好唔得閒？&#13;<br> 當然大家都同意長期將港台問題視而不見唔係一個好辦法，加上廣播處處長朱培慶○八年會退，其他領導亦相繼夠鐘，問題始終要面對。煲呔哋對港台肯定好多不滿，所以做檢討都會被人話唔中立，有知情人笑話，如果陳四萬在位做檢討就最好，可惜時機已過，冇得返轉頭喇。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>