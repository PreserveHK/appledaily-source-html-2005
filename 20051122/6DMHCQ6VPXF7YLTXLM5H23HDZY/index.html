<html><header><meta charset="utf-8"><title>　　郭家麒訪歐盟棄添馬艦 - 李八方</title></header><body><h1>　　郭家麒訪歐盟棄添馬艦 - 李八方</h1><p>泛民主派拉大隊去歐美訪問，成日俾人話會轉軚嘅郭家麒（KK）都係一分子，噚日起飛去布魯塞爾。&#13;<br> 唔講唔知，KK今次起行都面對兩難局面，事關佢自己一直都好關注添馬艦發展，咁啱今日立法會有個小組都會就添馬艦問題進行討論。究竟去外訪好？抑或留喺立法會坐鎮好？最後幾經掙扎、幾經思量，KK先決定忍痛放棄添馬艦。&#13;<br> 八方問過佢點解，原來有兩大原因嘅，一就係歐盟嗰邊最高級嘅代表，都係喺第一日行程出現，如果唔跟大隊出發，就會錯失咗會面機會。反而香港呢邊，就有達仔、卿姐、大嚿、阿涂同埋梁家傑出席，而且又肯接受委託代佢發言，所以行開一陣都比較放心，結果KK就揀咗歐盟。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>