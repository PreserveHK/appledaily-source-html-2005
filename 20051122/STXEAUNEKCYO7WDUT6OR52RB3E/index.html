<html><header><meta charset="utf-8"><title>　　邵逸夫為上海總會揭幕 - 李八方</title></header><body><h1>　　邵逸夫為上海總會揭幕 - 李八方</h1><p>位於雲咸街南華大廈嘅上海總會係中環上海幫嘅聚腳點，最近為咗擴展業務，新置會所，噚晚重請到永遠名譽會長邵逸夫做主禮嘉賓，而前新華社香港分社社長周南都有嚟捧場。&#13;<br> 邵逸夫近月都好少露面，今次係畀足面鄉里、主席李和聲。原來邵Sir啱啱慶祝九十九歲生日，大家就一齊唱首生日歌賀佢老人家，當然壽包唔少得。&#13;<br> 上海總會又的確巴閉，佢啲會長同會員個個都係響噹噹人物，前特首董建華、唐英年老竇唐翔千、陳廷驊以及賭王何鴻燊都係中堅分子；至於外省人士近年都有入會，一齊食吓上海菜，八方就喺嗰度碰過梁振英及有啲高官間中一家食晚飯喇。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>