<html><header><meta charset="utf-8"><title>菜肉魚之食住上：包精朱凱婷狂擦油炸鬼一次食七條</title></header><body><h1>菜肉魚之食住上：包精朱凱婷狂擦油炸鬼一次食七條</h1><p>「梁榮忠96小時溝4女」主角之一的朱凱婷（Heidi），除了主持家居節目外，最近更在電台開咪，做財經節目，又訪問名人，星期日電視節目《日日有食神》，她也是主持之一，伴着韜哥周圍搵食。這位又食得，又Talk得的主持，原來也有自己的心水食飯蒲點。&#13;<br>&#13;<br>記者：李淑芬&#13;<br>攝影：譚盈傑、伍慶泉&#13;<br>Make-up：meggyli@meggyli.com&#13;<br>Hair：JosephLui@Hair</p><p>朱凱婷3間愛擦店</p><p>跟朱凱婷走勻三間舖，有意大利餐廳，亦有粥檔，食龍蝦、羊架，亦有沙律、大碗粥，統統都係Heidi定期會幫襯嘅，今次可以一次過重溫，自然大飽口福啦！</p><p>A.前菜已飽晒</p><p>滿以為Heidi選了這間Mistral意大利餐廳，是因為這兒的意大利食品夠傳統，料不到最大原因是這兒的餐前麵包：「佢好似西式嘅油炸鬼。」長長的麵包條，頭尾肥中間瘦，的確有點相似。話Heidi係包精一點也不為過，因為她在飯前最高紀錄食到7條意大利麵包。</p><p>自己友都撐</p><p>除了麵包吸引外，她還愛這兒的氣氛：「呢度有好多外國人嚟食，環境唔會嘈吵之餘，重有品質嘅保證，就等如日本料理店有好多日本人幫襯一樣，即係代表食物夠地道，連自己人都支持。」Mistral是首間非歐洲區的意大利餐廳榮獲著名意大利協會及意大利餐廳專業協會的會員身份。「Order番茄波士頓龍蝦蜆仔粉，就會送一隻嚟自BuonRicordo嘅手繪碟。</p><p>B.「薄餅卷似片皮鴨」</p><p>去到另一間名叫名串，該店是以串燒、壽司刺身為主題的食肆，Heidi最愛坐在獨立間隔的帳幔座椅內用餐。吸引Heidi來這兒用餐，主要是食物的設計夠特別。「我覺得鴨胸肉印度薄餅卷好突出，完全唔肥膩，我本身唔食鴨，但都覺得好好味。」在Heidi口中，這薄餅卷像片皮鴨，泡菜牛肉飯像是日式鐵板炒飯，全都有其自家特色。</p><p>C.粥舖食白肉木瓜</p><p>最後一間Heidi經常去醫肚嘅就係「有Plasma嘅粥檔」。在03年開業時，其他餐廳還未盛行放Plasma電視，當時「香江歲月」已安裝了數部Plasma，算是走在潮流尖端。這兒做的是廣東式的食物，食品種類很地道港式，但格局就很整潔，價錢則相對地較其他粥檔、茶餐廳貴一點。Heidi最愛是這兒的靚粥底及滋潤的白肉木瓜甜品。</p><p>番茄波士頓龍蝦蜆仔粉$288（A）&#13;<br>煙韌鮮甜</p><p>「呢道菜係餐廳嘅SignatureDish，蜆仔粉煮得腍中帶煙韌，番茄汁好鮮甜，龍蝦夠新鮮當然最重要。」</p><p>焗羊架伴薯仔及蔬菜$310（A）</p><p>「肉質好腍，又好清，一啲都唔Heavy。」</p><p>鴨胸肉印度薄餅卷$56（B）</p><p>「呢個印度薄餅鹹鹹甜甜，有啲似片皮鴨。」</p><p>白肉木瓜$30（C）&#13;<br>女士恩物</p><p>「將燉奶放入木瓜，集齊兩款女性恩物，味道又夠清甜。」</p><p>泡菜牛肉炒飯$72（B）</p><p>「有次同Daddy嚟食飯，想食啲飽肚嘢就揀咗呢樣，我唔食辣但都覺得辣味唔強，酸酸哋好易入口。」</p><p>車厘番茄及軟水牛芝士$195（A）</p><p>「水牛芝士好香，又軟滑，菜蔬就夠晒嫩口。」</p><p>紅柚帶子沙律$32（B）</p><p>「紅柚肉做沙律本來無咩特別，但呢度淋上咗威士忌，又幾夾喎！」</p><p>招牌蟹皇粥$168（C）&#13;<br>夠晒大桶</p><p>「肉蟹膏多肉厚，𠵱家食就最啱，粥有豐富蟹膏味。呢桶粥好大，夠兩至三人食。」</p><p>A.海風餐廳（TheMistral）（27312870）&#13;<br> 地址：尖沙嘴東部麼地道70號海景嘉福酒店B2層&#13;<br> 營業時間：星期一至六12:00nn至10:30pm、星期日及公眾假期11:30am至10:30pm&#13;<br> &#13;<br> B.名串（31677388）&#13;<br> 地址：尖沙嘴美麗華商場2樓諾仕佛階8號舖&#13;<br> 營業時間：12:00nn-12:00mn&#13;<br> &#13;<br> C.香江歲月（27355332）&#13;<br> 地址：尖沙嘴彌敦道182號地下&#13;<br> 營業時間：7:30am-1:00am</p></body></html>