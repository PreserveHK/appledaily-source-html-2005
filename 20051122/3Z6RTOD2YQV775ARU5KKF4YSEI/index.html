<html><header><meta charset="utf-8"><title>憶蓮愛人好友過熱鬧聖誕</title></header><body><h1>憶蓮愛人好友過熱鬧聖誕</h1><p>林憶蓮昨晚在銅鑼灣時代廣場擔任亮燈儀式嘉賓，她表示早幾年的聖誕都不在香港度過，今年仍未決定在何處度佳節。林憶蓮和陳輝虹復合後，今年是二人首次共度聖誕，傳聞陳輝虹有意帶她往北海道過白色聖誕，憶蓮對此說：「出唔出到埠都要睇𠵱家嘅工作安排係點，不過聖誕我就想同一班朋友一齊過，呢啲節日一班人先開心熱鬧，二人世界大把機會啦！」</p><p>享受包禮物</p><p>憶蓮又謂最享受包禮物的一刻，還試過在內地某生活用品公司逗留大半天，留意店員如何包禮物。&#13;<br> 憶蓮笑說：「我好鍾意將啲禮物包得好靚嚟送畀朋友，不過買禮物我就覺得好頭痛，因為要揀中朋友心水唔容易。」問她喜歡在哪地方過聖誕，憶蓮說：「咁多地方之中我覺得紐約、日本同香港嘅聖誕氣氛都好好。」&#13;<br> 採訪：駱華齡&#13;<br> 攝影：陳偉權</p></body></html>