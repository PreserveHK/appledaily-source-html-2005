<html><header><meta charset="utf-8"><title>《IKUSAGAMI》力挑65,535隻妖魔</title></header><body><h1>《IKUSAGAMI》力挑65,535隻妖魔</h1><p>《真．三國無雙》將唔少機迷收歸旗下，正當舊作玩厭，新作又未出之際，由GENKI推出嘅《IKUSAGAMI》，可替Fans止一止渴，喺日本此遊戲稱為《戰神》，當然係要玩家好似神一樣過關斬將，試玩時敵人真係多到數唔晒，翻查資料，原來此遊戲使用新繪圖引擎，性能高超到可以喺同一個畫面內，顯示多達65,535妖魔，玩家可以真正一嘗被圍抽嘅滋味！&#13;<br>面對眾多妖魔，玩家亦可使用多變嘅攻擊組合，招式豐富，更有一招超大範圍嘅必殺技，使出時畫面之壯觀，真係非一般遊戲可比。此作設有多個不同模式，故事模式外，曾經玩過嘅版圖，都可以喺挑戰模式內重新挑戰，玩家可以慢慢地收集道具同武器，並且提升等級及強化能力！&#13;<br>&#13;<br>記者：許福合</p><p>發售日期：11月24日&#13;<br> 開發：GENKICo.,Ltd.&#13;<br> 遊戲人數：1人&#13;<br> 類型：動作&#13;<br> 售價：$398&#13;<br> 查詢：SONY（23542966）</p></body></html>