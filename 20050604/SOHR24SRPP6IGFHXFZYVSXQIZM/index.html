<html><header><meta charset="utf-8"><title>誇下海口水著賀新劇高收<br>陳豪縮沙周麗淇露得就露</title></header><body><h1>誇下海口水著賀新劇高收<br>陳豪縮沙周麗淇露得就露</h1><p>一班無綫劇集《秀才遇著兵》演員昨日探訪老人院，向公公婆婆大派五月糭。早前陳豪周麗淇曾承諾若該劇收視高企，二人將分別穿泳衣和泳褲示人，但陳豪昨日竟反口，反而周麗淇大方謂：「我着泳褲有乜所謂。」</p><p>陳豪、周麗淇、伍文生、譚小環、歐倩怡和李思捷等無綫劇集《秀才遇著兵》演員，昨日探訪何文田護理安老院，一班演員甫到場，即受到公公婆婆鼓掌歡迎。&#13;<br> 周麗淇和陳豪等人跟老人家大玩遊戲和大派五月糭，其中三位婆婆即場教他們包糭，周麗淇雖然學得有板有眼，但其「傑作」卻被笑似手提電話。</p><p>「要搞新意思」</p><p>陳豪和周麗淇早前曾誇下海口，表示若《秀》劇收視高企，男方會穿一件頭泳衣，周麗淇則穿泳褲慶祝。談及此事時，陳豪昨日竟反口說：「我覺得要搞啲新意思，上次都試過扮女人喇，我哋會再商量吓。」周麗淇得悉陳豪反口後，她鎮定地說：「我着泳褲有乜所謂，最緊要大家開心。」</p><p>陳豪以笑遮醜</p><p>陳豪近日忙於拍攝無綫新劇《火舞黃沙》，被問到佘詩曼的傷勢時，他說：「希望佢冇事啦。」&#13;<br> 問陳豪可覺得阿佘黑仔時，他卻聽錯以為阿佘曬得不夠黑，他說：「我都覺得佢可以再黑啲，覺得佢膚色唔夠黑，不過𠵱家香港啲女仔好少有健康膚色，個個諗住美白。」及後陳豪得知自己答非所問時不斷哈哈大笑。&#13;<br> 採訪、攝影：王崇穎</p></body></html>