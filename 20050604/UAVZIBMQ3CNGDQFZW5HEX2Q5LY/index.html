<html><header><meta charset="utf-8"><title>星級名車：黃泆潼坐仿古車：好過癮呀！</title></header><body><h1>星級名車：黃泆潼坐仿古車：好過癮呀！</h1><p>考獲駕駛執照已經六年的Iris（黃泆潼），原來至去年才首次當上車主，繼後往返將軍澳電視城開工，Iris都係揸部至潮嘅MiniCooper1.6，但愛靚的Iris除咗心儀Mini之外，其實她還有心目中的「理想對象」。今次我特意情商車主，借出全港僅得兩部的光岡ClassicTypeF開篷仿古跑車，給擁有手波牌的Iris一試身手，試後感：「好過癮呀！」……唔知係講部車抑或佢自己哩!?&#13;<br>&#13;<br>記者：陳偉林　攝影：陳偉強</p><p>好跑得嘅「老爺」</p><p>Iris第一眼望見這部光岡ClassicTypeF，早已給其仿古造型所迷倒，車頭一雙大眼睛的車燈組合，跟有點怪怪似的鬼面罩連導風口設計，經已令Iris按捺不住衝入車廂，以其纖巧的身形鑽進車廂綽綽有餘，眼前盡是跑車布局，緊湊的波棍跟軚盤配搭。&#13;<br> 「原來操控起嚟係咁容易，好enjoy呢部車嘅開篷感覺呀！」&#13;<br> 沒錯，雖然係仿古嘅老爺車，但亦擁有130匹嘅爆發力，不比時下細車遜色。</p><p>懷舊Look難掩辣味</p><p>揸Mini貪佢Cutie</p><p>經已擁有駕駛執照好一段日子的Iris，一直覺得香港路面情況複雜，車多人又多，因而未有立時當上車主的念頭，直到新款MiniCooper的出現，Iris才被其活潑cutie的外形所吸引，決定要當上Mini的新車主，而且為要減輕揸車的勞累，Iris選擇了一部擁有CVT半自動波型號，貪佢一個D波可以走天涯嘛！</p><p>Mini硬淨有安全感</p><p>Iris重話的的骰骰嘅Mini原來車廂好寬敞實用，加上操控靈巧敏捷，至啱穿梭橫街窄巷，但新牌一族的Iris，買車至今經已有不下數次碰花車身紀錄，心痛之餘惟有花上金錢逐一修補好了。之不過Iris補充咁話，屬歐洲車款的Mini，車身確實好硬淨，畀到人安全感喎！</p><p>DreamCar係蓮花</p><p>咪睇Iris外形好似弱質纖纖，原來佢心目中嘅DreamCar竟然係時下火辣辣的英國蓮花Elise111R跑車！Iris話呢部車賣相前衞有型重好Man㖭！&#13;<br> 「揸住部車出街肯定惹嚟唔少豔羨目光，好自豪㗎！」&#13;<br> 但Iris及後知道部Elise111R跑車，既無風油軚又無迫力Booster輔助後，卻顯得有點信心動搖。</p><p>111R其實係……</p><p>111R係英國蓮花車廠Elise車系的最新型號，由於改用上日本豐田車廠MR-S一台2ZZ-GE的1.8公升引擎，替代原有RoverK系的一台1.8公升型號，令性能較前有大躍進。</p><p>MitsuokaClassicTypeFSpecifications</p><p>引擎：1839cc直4DOHC&#13;<br> 馬力：130ps/6500rpm&#13;<br> 扭力：16.0kgm/4500rpm&#13;<br> 傳動：5前速手波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：185/60R14ToyoTrampoF08&#13;<br> 尺碼：3635×1690×1190mm&#13;<br> 軸距：2355mm；車重：約750kg&#13;<br> 車輛提供：恒昌汽車（23660910）</p></body></html>