<html><header><meta charset="utf-8"><title>端莊媽媽珍妮花康納莉帶子搶鏡</title></header><body><h1>端莊媽媽珍妮花康納莉帶子搶鏡</h1><p>荷李活靚女珍妮花康納莉（JenniferConnelly）前日打扮得好端莊，喺紐約出席FreshAir基金慈善晚會，當日佢重帶埋七歲嘅囝囝KaiDugan赴會。人仔細細嘅Kai着住老西，老積得嚟非常可愛，重謀殺記者唔少菲林。而大隻佬雲迪素（VinDiesel）亦有現身，佢個會發光嘅光頭同迷人眼神，迷死唔少女士。</p></body></html>