<html><header><meta charset="utf-8"><title>爭升意乙7萬人打氣拿玻里贏唔到羞家</title></header><body><h1>爭升意乙7萬人打氣拿玻里贏唔到羞家</h1><p>意大利老牌球會拿玻里前日喺意丙升班附加賽主場被艾維連奴迫和○比○，首回合主場攞唔到優勢，次回合作客自然有啲危。拿玻里財雄勢大，重有七萬幾人入場打氣，咁都贏唔到艾維連奴，證明無超班實力，亦唔係有錢大晒。想出年升上意乙，後年上意甲，呢條路怕且唔易行喎！</p></body></html>