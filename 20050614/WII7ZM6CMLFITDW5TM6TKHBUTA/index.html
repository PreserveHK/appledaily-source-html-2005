<html><header><meta charset="utf-8"><title>　　楊孝華搶埋一份 - 李八方</title></header><body><h1>　　楊孝華搶埋一份 - 李八方</h1><p>交通銀行尚未開始招股，好多賓架已經話，認購交行同買徐小鳳演唱會嘅飛一樣，好難搶。&#13;<br> 噚日交行正式開始派申請表格公開招股，當然吸引唔少散戶去銀行排隊攞表。不過，八方就喺中環滙豐銀行總行見到一位穿着整齊嘅非一般散戶，睇真啲原來係立法會議員楊孝華，八方見佢攞住本交行招股書，重唔係想入飛認購？&#13;<br> 楊孝華笑笑口否認，佢話財經事務委員會就嚟開會，既然交行係全城熱爆嘅財經話題，當然要攞本招股書惡補吓。楊議員雖然係臨急抱佛腳，但都算肯做功課，其實入張票認購幾手都冇乜問題，都係親身經歷吓本港上市公司嘅招股程序啫，財經事務委員會成員好應該熟悉呢啲嘢㗎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>