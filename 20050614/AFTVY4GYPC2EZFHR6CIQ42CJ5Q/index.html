<html><header><meta charset="utf-8"><title>一味窩輪：和黃遠期C輪4815啱炒</title></header><body><h1>一味窩輪：和黃遠期C輪4815啱炒</h1><p>總彩池得番98億元，減少35億元，好淡雙方似暫時休戰。恒指輕微上升17點，長實（001）與和黃（013）進帳1元與0.50元，總共拉高恒指14點，幾乎包晒恒指嘅升幅。&#13;<br> 和黃C輪4815：和黃賣HIT碼頭20%權益及COSCO-HIT10%權益，作價72.2億元，原來盈利55億元，佔賣價高達76%，其他未賣嘅同類資產，肯定漲價漲到飛起，實際資產值大大提高。呢類交易，對和黃利好。有平C輪，要買。&#13;<br> 遠期對象有4815，年尾到期，輪價41.5仙，溢價6.3%，槓桿率16.8倍（有效9.1倍），引伸波幅19.6%。想輪價對股價較敏感嘅，有3936，10月上旬到期，輪價36仙，溢價2.7%，槓桿率19.4倍（有效12.3倍），引伸波幅16.3%。想更搏殺嘅，贏輸都快啲，則揀3808。&#13;<br> 九倉（004）都有碼頭，亦水漲船高，但要搵C輪炒，只有嘥氣。&#13;<br> 長實C輪4758：和黃賣碼頭有着數，長實身為大股東自然亦有得益，睇位買C輪。長期對象有4758，10月尾夠鐘，輪價52仙，溢價3%，槓桿率14倍（有效9.6倍），引伸波幅18.7%。更遠期嘅則揀明年6月夠鐘嘅4871。短線炒上落，揀3899，槓桿率夠爆，1日上落10-20%等閒事。&#13;<br> 章盛&#13;<br> </p></body></html>