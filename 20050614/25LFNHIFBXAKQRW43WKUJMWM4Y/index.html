<html><header><meta charset="utf-8"><title>如妃尖沙嘴出巡　晒米飯班主</title></header><body><h1>如妃尖沙嘴出巡　晒米飯班主</h1><p>鄧萃雯昨日以如妃娘娘打扮到尖沙嘴出席一間火鍋店開幕儀式，雯女坐着轎子，由栢麗大道浩浩蕩蕩行至火鍋店，途人及遊客爭相拍照。雯女十分滿意今次擔任代言人的酬勞，她說：「最開心嘅係老闆話包我喺佢舖頭任食，可以話係長期米飯班主。」</p><p>否認戀情</p><p>早前有報道指雯女的新歡就是該火鍋集團的其中一個老闆范展鵬，昨日范展鵬亦有到場，但雯女否認說：「我同佢食飯啫，係朋友囉，你哋唔好咁敏感啦，佢係一個年輕有為嘅人，佢係我工作上嘅合作夥伴。」再問雯女與對方會否有發展機會時，她笑說：「做嘢嘅發展機會就有，我唔會問人私人問題㗎，唔通佢未結婚我就收平啲呀？」&#13;<br> 採訪：李珮洳　攝影：仇志德</p></body></html>