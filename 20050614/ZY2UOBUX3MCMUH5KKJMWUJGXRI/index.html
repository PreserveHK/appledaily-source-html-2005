<html><header><meta charset="utf-8"><title>潮流1：<br>夏日BagGirlDrumBag聲勢響</title></header><body><h1>潮流1：<br>夏日BagGirlDrumBag聲勢響</h1><p>大好還是細好？Size大，固然唔用得都睇得！Size細，的的骰骰夠Cutie嘛。咪心邪，講緊係女人必備的手袋，同一款手袋，Size大細有唔同效果，唔同場合亦會有不同選擇，講潮流，近幾年少女都流行孭個大袋，但去Ball去撼一個微型EveningBag卻最合襯；但論聲勢，今季卻以Size中等的DrumBag聲勢最大鑼大鼓！&#13;<br>&#13;<br>記者：胡卓琳&#13;<br>攝影：陳盛臣（Model）、周旭文、伍慶泉（Products）&#13;<br>Model：Irinap.@Starzpeople&#13;<br>Makeup：EllyWong&#13;<br>Hair：AngelWong</p><p>潮女揀DrumBag</p><p>講潮流，今季首選係DrumBag。顧名思義，DrumBag就係鼓袋，外形似足一個鼓（即係跳巴西草裙舞嗰隻！）無獨有偶，各大品牌都不約而同於今季大肆推出長形手袋，似乎有意將DrumBag潮流推至高峯。說起來，又係LV做的好事，由於DrumBag的袋形古怪，好「蝦」人拎，其之所以紅得起，都要多得LV早兩季重新推出MonogramDrumBag（袋名叫Papillon，法文解蝴蝶！）後來更加有DamierPattern。有LV的推波助瀾，即掀起呢股DrumBag熱潮，當年拎LVPapillon的型人代表就要數名模Twiggy和歌星JaneBirkin，而且一紅就幾年，今年連MarcJacob、AndreRoss都推波助瀾。</p><p>少女孭大袋</p><p>今期日本雜誌都大捧手袋要Big&amp;Colourful，個個都走呢條大袋潮流路線。總之唔理三七廿一，一味要夠大，所有ShoulderBag、ShoppingBag通通大派用場，裝得落個足球就最Fit！不過切記，雖然個袋係大，不過都唔好裝到滿，否則就會似奶粉袋，Trendy味盡失！</p><p>OL揀斯文開工袋</p><p>唔理你放工後變夜貓，始終OL返工都要斯文，返工就要揀番啲實用性高的袋款，最理想係放得落一個A4Size的Folder，隨時陪老細出去開會都夠大方得體嘛！</p><p>去蒲要揀EveningBag</p><p>在於供求道理，各大SuperBrand都會有EveningBag，唔使多解釋都知EveningBag的用途啦！「晚安袋」最常見當然係蘭桂坊各酒吧Disco，Weekend去蒲就更加唔少得，Size咁細係裝得落身份證、錢同唇膏就夠，因為去玩去跳舞都唔使KeepBag，夠晒方便嘛！</p><p>銷售點：</p><p>（a）BottegaVeneta	（28399584）	銅鑼灣利園第二期1102號舖&#13;<br> &#13;<br> （b）ParisExchange	（28952738）	銅鑼灣百德新街1-7號地下&#13;<br> &#13;<br> （c）Tod's	（25777006）	銅鑼灣利園第二期G10號舖&#13;<br> &#13;<br> （d）Rabeanco	（22595388）	中環德輔道中68號萬宜大廈商場L1,119號舖&#13;<br> &#13;<br> （e）Furla	（22347148）	中環國際金融中心IFC2090號舖&#13;<br> &#13;<br> （f）KateSpade	（31881928）	中環國際金融中心IFC2083號舖&#13;<br> &#13;<br> （g）MarcJacobs	（25233324）	中環置地廣場102號舖&#13;<br> &#13;<br> （h）連卡佛	（21183638）	銅鑼灣時代廣場地下&#13;<br> &#13;<br> （i）Hermes	（25255900）	中環嘉軒廣場G09號舖&#13;<br> &#13;<br> （j）Joyce	（23678128）	尖沙嘴廣東道G106號地舖&#13;<br> &#13;<br> （k）agnesb.	（23020628）	尖沙嘴太陽廣場G03號舖</p></body></html>