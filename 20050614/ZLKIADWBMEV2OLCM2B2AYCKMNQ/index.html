<html><header><meta charset="utf-8"><title>潮流2：<br>靚太BagShow名氣界新寵AndreRoss</title></header><body><h1>潮流2：<br>靚太BagShow名氣界新寵AndreRoss</h1><p>要知時裝潮流，除咗可以留意時裝雜誌又或者各大品牌的花生騷之外，其實只要每日打開報紙名人版，都不難發現本地名媛靚太對Fashion都甚有研究，尤其手袋潮流更加追到貼，今日去Function、聽晚又去Ball，晚晚表演手袋BagShow，睇吓名媛靚太至愛咩牌咩袋，有乜心水推介先得。</p><p>AndreRoss名媛新貴</p><p>今年於巴黎首度發表的AndreRoss，首度登陸香港即成為名媛新貴，當然有其過人之處，以往只限上門訂做的AndreRoss，着重手袋的皮革用料，絕對是信心保證，而所有扣環均用上23K鍍金，感覺更貴重高尚。</p><p>最搶始終都係HermesBirkin</p><p>國際殿堂級名牌Hermes，一系列手袋均採用上乘的皮革並堅持全以人手做，其中就以BirkinBag極受歡迎。BirkinBag其實係當年Hermes主席JeanLouisDumas巧遇電影明星JaneBirkin，眼見Jane並未有用Hermes的手袋，一問之下得知原來係因為阿Jane覺得KellyBag袋身細窄，唔實用，因此主席就依照JaneBirkin的意思設計出BirkinBag，並將其起名為Birkin。本港唔少名媛淑女都係其超級擁躉，就算幾萬蚊一個都照買可也，最離譜係Waitinglist都要等五年，認真誇張！難怪曾一度成為劫匪的搶奪對象。</p><p>BALENCIAGA經典袋款</p><p>BALENCIAGA譯名巴黎世家，最貼切不過。1997年由NicolasGhesquiere接手推出服裝系列，一改老氣形象，後來品牌成為GucciGroup旗下一員，品牌更見聲勢。不過最響朵的，都必要數名媛至愛的Motorcycle，百變Color於同款手袋之上，你買得幾多個？</p><p>BottegaVeneta織皮冒起最快</p><p>要數近幾年冒起得最快的手袋品牌，意大利品牌BottegaVeneta必為其一，BV以質優靚料、細緻織皮手工馳名，成立於60年代中期，短短數十年間，由一個傳統的皮具品牌，演變成如今擁有皮具、手袋、家品、旅行篋及時裝的品牌王國，絕對有實力。</p><p>Tod's做鞋起家</p><p>低調得很的Tod's，有超過100年歷史，以做鞋起家，並以防滑膠粒鞋底作為其暢銷的招牌作，後來品牌家族接班人成功將品牌推至國際化，不斷擴展產品系列，男、女、童裝鞋類以外，近年更增推手袋及配飾系列，均大受各界支持。</p><p>銷售點：</p><p>（a）BottegaVeneta	（28399584）	銅鑼灣利園第二期1102號舖&#13;<br> &#13;<br> （b）ParisExchange	（28952738）	銅鑼灣百德新街1-7號地下&#13;<br> &#13;<br> （c）Tod's	（25777006）	銅鑼灣利園第二期G10號舖&#13;<br> &#13;<br> （d）Rabeanco	（22595388）	中環德輔道中68號萬宜大廈商場L1,119號舖&#13;<br> &#13;<br> （e）Furla	（22347148）	中環國際金融中心IFC2090號舖&#13;<br> &#13;<br> （f）KateSpade	（31881928）	中環國際金融中心IFC2083號舖&#13;<br> &#13;<br> （g）MarcJacobs	（25233324）	中環置地廣場102號舖&#13;<br> &#13;<br> （h）連卡佛	（21183638）	銅鑼灣時代廣場地下&#13;<br> &#13;<br> （i）Hermes	（25255900）	中環嘉軒廣場G09號舖&#13;<br> &#13;<br> （j）Joyce	（23678128）	尖沙嘴廣東道G106號地舖&#13;<br> &#13;<br> （k）agnesb.	（23020628）	尖沙嘴太陽廣場G03號舖</p></body></html>