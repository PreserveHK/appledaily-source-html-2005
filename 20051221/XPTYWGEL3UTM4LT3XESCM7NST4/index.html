<html><header><meta charset="utf-8"><title>朱慧敏與師傅同車</title></header><body><h1>朱慧敏與師傅同車</h1><p>港姐朱慧敏（左）繼早前俾周刊影到佢同梁榮忠喺車廂激吻之後，最近又俾人影到佢同師傅葉青霖（右）秘密來往，打得火熱兼又同車。葉青霖例牌否認，話自己同老婆廖安麗好恩愛，重話：「啲報道對朱慧敏好唔公平，咁樣佢永遠都翻唔到身。」至於朱慧敏都好高招，唔肯作正面回應，只透過手機發短訊話件事唔係好似報道所講咁，唔想多提。</p></body></html>