<html><header><meta charset="utf-8"><title>DVD燒碟機平燒過聖誕</title></header><body><h1>DVD燒碟機平燒過聖誕</h1><p>腦場報料話最近DVD燒碟機已跌至$400低水平，誰知低處未算低，部份規格較基本嘅型號，更已跌至$320左右，今個星期就更進一步跌穿$300關口，好似LiteON1653S就報價$280，另外亦有唔少品牌以相近價位起標，如果怕唔夠多選擇唔緊要，Sales話嚟緊呢個星期有唔少機種都會陸續降價至$300以下，呢個價錢真係抵玩過淨買部DVDPlayer啦！&#13;<br>&#13;<br>記者、攝影：許福合</p><p>大廠主板互鬥平</p><p>雖然最新nForce4SLIX16已經落場，不過因為價錢高企，唔少人行過都係睇吓就算，真正買嘅人重未算多。現時喜好SLI玩家都會揀前身nForce4SLI，皆因賣價約莫$1,000有找，而兩間大廠Asus同Gigabyte重好似鬥平咁，AsusA8N-SLI標$880，另一塊GigabyteK8N-SLI就賣$850，重好似話有機會再跌，有心買就要留意。</p><p>Athlon643200+今周抵玩</p><p>CPU方面，價位變動唔大，不過淨睇價錢，就以Athlon643200+比較吸引，粒U係跑2GHz時脈，加埋用上最新規格，新板啱用同時，又支援埋64bit軟件，舖面價$1,250，平平哋加張GF6150底板，要砌部打機組合都唔難。&#13;<br> &#13;<br> Centralfield&#13;<br> 查詢電話：23870272&#13;<br> 地址：深水埗高登電腦商場1樓10-16a號舖</p></body></html>