<html><header><meta charset="utf-8"><title>　　蔡瑩璧大戰當前冇得唞 - 李八方</title></header><body><h1>　　蔡瑩璧大戰當前冇得唞 - 李八方</h1><p>中新社噚晚喺港島香格里拉搞咗個聖誕聯歡晚會，請咗一眾行家、學者以及中聯辦官員參加，十分熱鬧。新聞處處長蔡瑩璧過去一個星期為世貿忙得不亦樂乎，佢喺致辭時話，有機會鬆一鬆真好！&#13;<br> 咁又係，MC6剛落幕，政改場硬仗又打到嚟，八方都希望政府喺最後一刻拿出時間表，Yvonne（蔡處長英文名）就講明一定冇新方案，即係冇時間表啦。&#13;<br> 特區最近真係一浪接一浪，聖誕都冇得唞，所以大家都偷得浮生半日閒，實在多謝老總郭招金同社長章新新嘅邀請。&#13;<br> 噚晚既有兒童合唱團唱聖誕歌，又有演唱同抽獎，各人重獲贈一本印度洋地震海嘯災區採訪實錄，叫大家唔好忘記去年聖誕節嘅南亞大災難。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>