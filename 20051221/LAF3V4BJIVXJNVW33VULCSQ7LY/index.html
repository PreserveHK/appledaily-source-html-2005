<html><header><meta charset="utf-8"><title>　　煲呔巡區大講辛酸史 - 李八方</title></header><body><h1>　　煲呔巡區大講辛酸史 - 李八方</h1><p>警察同韓農喺灣仔大戰落幕，官員同民主派政改大決戰今日開鑼。大戰前夕，煲呔表面擺出輕鬆姿態，噚日四圍巡視。&#13;<br> 去灣仔、銅鑼灣前，先去探望新移民家庭同參加長者聖誕聯歡會，重做聖誕老人送咗塊乒乓球板畀個新移民小朋友，又講自己細個時，同家人住板間房嘅往事，憶述當時要同父母、三兄弟同住一張床。&#13;<br> 探完新移民，曾蔭權去到陳慶社會服務中心探望溫習功課嘅小朋友，曾蔭權勸勉佢哋要努力讀書、愛護父母同家庭，又向小朋友派發聖誕禮物，小朋友則向曾蔭權送上小聖誕樹。之後佢重參加咗個長者聖誕聯歡會，暫時放低政改問題，普天同樂預先慶祝聖誕。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>