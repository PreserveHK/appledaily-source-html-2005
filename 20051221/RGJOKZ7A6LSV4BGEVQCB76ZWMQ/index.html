<html><header><meta charset="utf-8"><title>　　梁家傑送別江老師 - 李八方</title></header><body><h1>　　梁家傑送別江老師 - 李八方</h1><p>深受九龍華仁書院學生愛戴嘅江之均老師今日喺香港殯儀館舉殯，江Sir喺九華教咗四十五年英文，正如校友形容，社會上好多知名人士都係佢嘅高足，當中包括有線嘅吳天海同立法會議員梁家傑。&#13;<br> 為咗紀念呢位將一生奉獻畀教育工作嘅老師，九華同學噚朝一早喺學校禮堂舉行追思彌撒，江老師大學校友李柱銘都專程返母校參加。到咗晚上，治喪委員會主席狄恆重喺殯儀館為江Sir主持守靈祈禱。八方唔識江老師，但讀到佢學生喺報章上嘅追思文章，大約想像到佢係一位春風化雨嘅師長，值得有志投身教育事業嘅年輕人學習。&#13;<br> 最後，想澄清一下，就係據醫生嘅報告，江Sir係因為早前中風，影響精神狀況，意外浸死，唔係自尋短見。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>