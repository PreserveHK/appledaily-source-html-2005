<html><header><meta charset="utf-8"><title>城市脈搏2：<br>?180北上轉Look潮抵快</title></header><body><h1>城市脈搏2：<br>?180北上轉Look潮抵快</h1><p>返大陸消費絕對唔係咩新鮮話題，雖然揼骨、中藥邊爐呢類活動好似唔係好適合後生仔女，但𠵱家有部份嘅年輕一輩都學人成日返深圳，何解？原來返大陸改換形象，價錢分分鐘只係香港嘅三分一，?180就可以極速喺大陸變身，快啲學吓啦！	&#13;<br>記者：大比&#13;<br>攝影：衛信　&#13;<br>Models：Blanche、阿端&#13;<br>鳴謝：阿星</p><p>我哋以香港幾個潮變項目同深圳做個比較，分別係整樹脂甲同加長睫毛呢兩個愛靚女生必做嘅項目，重有駁highlight頭髮同電爆炸頭，睇埋價錢原來有好大分別！&#13;<br> &#13;<br> </p><p>Model改頭換面變靚女</p><p>Blanche今次潮變總共包括3個項目：第一個係為佢欠缺女人味嘅手指整樹脂甲，令佢「倔倔」的手指變身成纖纖長長嘅玉手；第二個就係為貪靚但又嫌麻煩嘅佢加密同加長眼睫毛，等佢可以慳番啲夾眼睫毛同搽mascara嘅時間；最後一個就係在頭上駁幾條螢光Highlight，令呆板嘅髮型睇落更sharp！</p><p>A.整樹脂甲45分鐘搞掂</p><p>整樹脂甲　平$280&#13;<br> 香港價：$400&#13;<br> 深圳價：120元人民幣</p><p>B.增多眼睫毛似足Barbie</p><p>加長睫毛平$130&#13;<br> 香港價：$180&#13;<br> 深圳價：50元人民幣</p><p>C.5分鐘Highlight駁髮速成</p><p>駁highlight髮平$390&#13;<br> 香港價：10條約$400&#13;<br> 深圳價：10條10元人民幣&#13;<br> &#13;<br> 埋單計數&#13;<br> 香港潮變價：$980&#13;<br> 深圳潮變價：180元人民幣&#13;<br> &#13;<br> 阿燕Set頭化粧美甲屋&#13;<br> 地址：深圳市東門九龍城4樓310A</p><p>「炸」爆頭平足$620</p><p>男士們都一樣可以喺深圳換潮Look，阿端最怕悶，幾時都鍾意試新嘢，今次膽粗粗由香港嚟到深圳，決定嚟一次大改變，身形好鬼瘦削嘅佢最適合誇張嘅髮型，所以佢把心一橫「炸爆」個頭！&#13;<br> &#13;<br> 爆炸頭平$620&#13;<br> 香港潮變價：$800&#13;<br> 深圳潮變價：180元人民幣&#13;<br> &#13;<br> 雅軒專業髮型設計&#13;<br> 地址：羅湖區東門中威廣場2樓215舖</p><p>爆炸過程直擊</p><p>港人幾句</p></body></html>