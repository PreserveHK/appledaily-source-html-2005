<html><header><meta charset="utf-8"><title>　　施永青教仔女理財有一套 - 李八方</title></header><body><h1>　　施永青教仔女理財有一套 - 李八方</h1><p>要講獨特嘅理財之道，看來非中原地產集團主席施永青莫屬啦，佢噚日出席由明愛向晴軒舉辦嘅「理財及債務龍門陣」時叫大家壓抑慾望，「我唔會買名牌，第一個銀包亦只係結婚後先買，平時有褲袋嘛」，「有同冇相差好少，恨唔到又唔開心，咪鬼恨好過」。佢又有一套教仔女嘅「後果懲罰法」，「我每星期畀零用錢個小朋友，如果佢唔識理財，頭兩日就會用晒，之後四日冇錢使，咪承受後果」。&#13;<br> 同場嘅一間資產管理有限公司董事總經理龐愛蘭卻不敢苟同，「家長教育好重要，要教佢哋運用資金，小朋友都識計數，唔可以睇小」。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>