<html><header><meta charset="utf-8"><title>愛心大使手記：<br>「枴杖專戶」助行動不便長者</title></header><body><h1>愛心大使手記：<br>「枴杖專戶」助行動不便長者</h1><p>呢排日日咁落雨，好多行動不便嘅體弱長者同大使呻，有時為咗要睇醫生或者去醫院覆診，就算幾大雨都要出街走一趟，不過佢哋好多都冇支枴杖傍身，有時路面濕滑易生意外，重試過跣倒受傷，好彩冇乜大礙。&#13;<br> 其實，唔少長者隨着年紀老邁，體弱多病，雙腳又容易風濕痛，實在好需要依靠一支枴杖扶助步行，但佢哋好多都係靠綜援金或生果金過活，根本冇多餘錢去買支枴杖。</p><p>歡迎轉介求助個案</p><p>有見及此，蘋果日報慈善基金特設立「枴杖專戶」，透過募集讀者捐款，為有需要長者購置枴杖，𠵱家已經有超過六十個貧困老弱受惠，而專戶早前已買咗一批枴杖畀有需要長者索取，亦歡迎各社會服務機構轉介個案申請。&#13;<br> 大使呼籲商戶可捐出枴杖，支持是項行動，另善長亦可透過捐款支持。查詢詳情，請致電暖流熱線，電話︰29908688。&#13;<br> 「枴杖專戶」捐款編號：C1560&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>