<html><header><meta charset="utf-8"><title>　　葉澍堃病都死頂 - 李八方</title></header><body><h1>　　葉澍堃病都死頂 - 李八方</h1><p>經濟發展及勞工局局長葉澍堃上星期三感冒菌入耳，搞到耳水不平衡，頭暈暈企唔穩。葉澍堃帶病在身，之後連續兩日請假無開工，噚日新特首召集行會成員開會，佢點辛苦都要頂硬上，否則新老闆上場都唔見人，就真係唔畀面嘞。&#13;<br> 休息兩日，葉澍堃噚日露面睇嚟精神唔錯。新特首召見，真係要打醒十二分精神，好彩個特別行會只係開咗半個鐘，之後大家可以放假度周末，否則都唔知頂唔頂得住。相信局長呢兩日會爭取機會養病，事關聽日新特首去立法會出席答問大會，問責官員要一齊去撐場，唔快啲康復現身隨時俾人以為佢玩失蹤㖭。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>