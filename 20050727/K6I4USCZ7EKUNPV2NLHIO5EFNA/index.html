<html><header><meta charset="utf-8"><title>　　入戲院睇電視 - 李八方</title></header><body><h1>　　入戲院睇電視 - 李八方</h1><p>香港人鍾意睇戲，屋企收埋成堆影碟。電盈既now寬頻電視就睇中呢個機會，趁噚日兩周年宣布會提供多條獨家電影頻道，大搞「超強家庭影院」。&#13;<br> 主辦單位將成個酒會布置成戲院首映咁，熱狗、爆谷應有盡有。好多名人盛裝出席，大會請到王敏德做司儀，電盈副主席蘇澤光就同財務總監艾維朗雙雙以導演裝進場。八方重見到何國輝同羅燦，問燦哥點搞財經台，佢就話下星期先返工。&#13;<br> 艾維朗話，佢哋同HBOAsiaPacific達成咗一個長期新安排。HBO、HBOSignature、Cinemax日後推出嘅新頻道都會由now寬頻獨家播映。美亞亦同佢哋合作，所以大家日後會有更多本地電影睇。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>