<html><header><meta charset="utf-8"><title>　　《經濟》員工踴躍認股 - 李八方</title></header><body><h1>　　《經濟》員工踴躍認股 - 李八方</h1><p>《經濟日報》招股上市，今日中午截止認購。不過，員工用特別表格免抽籤嘅認股申請，應該噚日要交齊表。聽講該報嘅行家對公司好有信心，有人更借孖展入飛，不枉馮老闆咁多年來善待班夥計。如果最後能以較低價定價，下周掛牌時多啲水位上升，咁就更皆大歡喜。&#13;<br> 有個有資格入粉紅表嘅行家問八方好唔好落重注。講笑咩，八方點識教人投資，你估係石Sir或者曹Sir咩。之但係，根據過往經驗，員工係唔怕認股嘅。記得當年明報上市，掛牌之後股價潛水，落飛嘅員工輸到眼眨眨，結果查老闆最後都肯按原價吸番啲股份──如果你肯賣。咁即係包底冇得輸啦。除咗報業，其他公司亦有同樣優惠員工先例。&#13;<br> 所以唔使怕，放心啦，何況《經濟日報》咁掂，話唔定一掛牌就炒呢。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>