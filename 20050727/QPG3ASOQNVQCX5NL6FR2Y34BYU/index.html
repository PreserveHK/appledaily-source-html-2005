<html><header><meta charset="utf-8"><title>　　駐港解放軍高官大執位 - 李八方</title></header><body><h1>　　駐港解放軍高官大執位 - 李八方</h1><p>駐港解放軍部隊有人事調動，廣州軍區政治委員楊德清上將噚日透過港府宣布，原解放軍陸軍第四十一集團軍政治委員張汝成少將，接任駐港部隊政治委員職務，原政治委員劉良凱少將就調去廣西軍區。楊上將表示呢次調動命令，係中央軍委主席胡錦濤近日簽發，而剛從四川返港嘅特首曾蔭權，就立即同新官張汝成會面，又祝賀張少將履新，專誠嚟香港宣布呢次人事調動嘅楊德清上將亦有一齊會面，港府方面就派保安局局長李少光做陪客。&#13;<br> 張汝成話，駐軍會一如既往，嚴格按照《基本法》同駐軍法履行防務職責，為香港繁榮穩定作應有的貢獻。根據駐港解放軍資料，張汝成四七年一月出生，現年五十八歲，佢六四年十二月參軍，係廣東潮陽人。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>