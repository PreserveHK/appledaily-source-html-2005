<html><header><meta charset="utf-8"><title>快樂煮教　消暑涼菜：<br>針拮放氣唔怕爆豬肚</title></header><body><h1>快樂煮教　消暑涼菜：<br>針拮放氣唔怕爆豬肚</h1><p>天氣酷熱難耐，雖然未至於像美國熱死四十幾人，但日日超過32嵖高溫，易攰無胃口，下廚弄兩味更加唔好搞。不過今日介紹這些山東涼拌小食，既解暑降溫增食慾，且無難度，連「快樂煮教」嘅學生哥會員都話：「真係好易做！」&#13;<br>&#13;<br>記者：陳冰麗&#13;<br>攝影：周旭文&#13;<br>▲示範：皇家太平洋酒店中菜部大廚吳雄&#13;<br>▲地址：尖沙嘴廣東道33號中港城皇家太平洋酒店&#13;<br>▲電話：27382236</p><p>羅漢肚&#13;<br>自製價$50/8人份</p><p>雖然準備工夫較多，但味道口感亦最特別，入口似啫喱，滷水味甘香，外層是爽口豬肚，內裏則是香口豬肉及半溶的豬皮，三重口感，一點也不肥膩。</p><p>有料到：</p><p>豬肚1個、後腿豬肉1斤半、豬皮半斤&#13;<br> 滷水料：花椒、八角、草果、桂皮、丁香、香葉合共4両，生抽8両、老抽4湯匙、冰糖4両半、水5斤</p><p>跟住做：</p><p>煮教金句：豬皮是天然凝固劑，必須蒸腍才用。滷豬肚要不時用針拮表面，有助釋放氣泡，豬肚不致谷爆。</p><p>熗海螺&#13;<br>自製價$60/4人份</p><p>山東人的「熗」即灼，山東人吃的以東風螺及角螺為主，吳師傅稱選用美國急凍響螺頭，夠甜夠濃郁，食味口感更勝一籌。</p><p>有料到：</p><p>美國急凍響螺頭10両&#13;<br> 配料：薑絲、葱絲、紅椒絲及西芹絲各半両、芫荽（切碎）少許&#13;<br> 調味料：鹽1/3茶匙、糖1/4茶匙、花椒油1湯匙</p><p>跟住做：</p><p>煮教金句：加白醋灼螺片有助辟腥，灼螺片水溫不能太滾，否則會縮及韌。</p><p>老醋花生　&#13;<br>自製價$15/4人份</p><p>將炸過的花生撈鎮江醋及多款雜菜伴食，減低熱氣，提神醒胃。老醋花生工夫簡單，唔使10分鐘就搞掂！</p><p>有料到：</p><p>花生3両&#13;<br> 配料：青、紅椒粒、洋葱粒、甘笋粒、濕雲耳（切碎）各1両&#13;<br> 調味料：鹽、糖各少許、鎮江醋1湯匙</p><p>跟住做：</p><p>1.將配料放滾水內灼熟，撈起，放冰水內過冷河，瀝乾水後，放大碗內備用。&#13;<br> 2.花生放滾油內炸至香脆，瀝乾油，倒入配菜內再加鹽、糖拌勻，最後落鎮江醋撈勻即可食用。&#13;<br> &#13;<br> 煮教金句：配料可隨意配搭，但以清爽蔬菜為佳。鎮江醋最後落才夠香。</p></body></html>