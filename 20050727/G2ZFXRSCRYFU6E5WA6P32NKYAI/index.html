<html><header><meta charset="utf-8"><title>蘋果「家居維修」專戶撥款<br>資助兩貧戶修葺破爛居所</title></header><body><h1>蘋果「家居維修」專戶撥款<br>資助兩貧戶修葺破爛居所</h1><p>宗婆婆與患病丈夫同住舊唐樓，近日一室地磚爆裂，惟無力維修；李太一家七口居住的公屋單位，早前因廁渠淤塞，污水倒流，家中膠地板被浸至發霉。兩個貧困家庭，同獲蘋果日報慈善基金「家居維修專戶」撥款修葺家居。</p><p>個案一</p><p>「地磚爛成咁，好容易𠝹傷腳，喺屋企都要打醒十二分精神，好想快啲整番好佢。」宗婆婆說。</p><p>地磚爆裂易絆腳</p><p>六十四歲的宗婆婆，與七十六歲丈夫李伯同住深水埗一幢樓齡逾四十年的自置唐樓，兩老約二十年前購入上址，由於缺乏保養，單位顯得十分殘舊。&#13;<br> 宗婆婆表示︰「呢間屋包括地磚都係上手業主留低，我哋咁多年都冇裝修過，當年地台可能做得唔好，呢幾年全屋地磚輪流爆裂，尤其客廳最嚴重，早年我老公病情冇咁嚴重，重識自己修葺吓，但𠵱家我哋一定要請師傅幫忙。」</p><p>罹患老人癡呆症</p><p>李伯原職低級公務員，十一年前退休，近年患上老年癡呆症，兩老現靠李伯的長俸及生果金過活。&#13;<br> 「一屋咁多開支，要好慳先過到日子，重邊有錢鋪地磚。」宗婆婆說。&#13;<br> 宗婆婆夫婦個案由香港社區組織協會轉介，蘋果基金已撥款六千元助兩老修葺地磚。</p><p>個案二</p><p>李太居於屯門一公共屋邨一個約五百呎單位，廁所內置一條大廈公渠，上月尾，渠管因淤塞引致污水倒流，一室膠地板被浸至發霉發臭，多處隆起。「可能地台濕咗，所以久不久就會滲啲臭水出嚟，無論我用幾多消毒藥水抹地都冇用。」</p><p>七口同住一單位</p><p>四十三歲的李太本身患有心臟病，丈夫患鼻咽癌，夫婦沒有工作，靠三子女當散工養家，連同媳婦及孫兒在內，一家七口同住。「今次真係無妄之災，房屋署又冇賠償，唔知點算。」&#13;<br> 李太的個案由屯門區議會富泰區議員方麗雯轉介，蘋果基金已撥款六千元，減輕其家居維修的經濟壓力。</p><p>專戶靠捐款支持</p><p>社會有不少貧困老弱，因欠缺維修費，活在日久失修的居所內。有見及此，蘋果日報慈善基金特設「家居維修」專戶，籌款協助貧困家庭進行緊急及基本的家居維修，改善生活環境。善長慷慨支持，可讓更多有需要家庭受惠。&#13;<br> 「家居維修」專戶捐款編號︰C1616&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>