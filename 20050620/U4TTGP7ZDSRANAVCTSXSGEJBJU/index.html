<html><header><meta charset="utf-8"><title>　　周潤發：呢份報紙敢言 - 李八方</title></header><body><h1>　　周潤發：呢份報紙敢言 - 李八方</h1><p>《蘋果日報》是周潤發每日必讀的報刊之一，他的習慣是先看A叠的時事新聞，然後再看娛樂版和副刊。&#13;<br> 周潤發說：「其實《蘋果》嘅副刊係我最欣賞嘅，我直情當佢係良師益友，因為畀到好多資訊我，無論衣食住行、五花八門嘅事物都有介紹，所以我睇副刊係連汁都撈埋，就算我太太唔識睇中文，每晚佢都會叫我將副刊繙譯成英文讀畀佢聽，佢對教人煮菜嘅欄目最感興趣。」&#13;<br> 喜歡閱讀的周潤發，認為現時《蘋果》圖片放得太大，文字較少的風格，他不太習慣，他說：「我始終覺得現時文字少咗啲，不過呢份報紙敢言、不畏強權，講人哋唔敢講嘅嘢，呢方面我係幾佩服。」&#13;<br> 發哥又說：「喺政治取向方面，有時我覺得《蘋果》係有啲偏激，好似早排頭版登咗一張曾蔭權好大嘅相出嚟，然後大字標題話『香港難有新希望』；曾蔭權都未正式做特首，咁快就下呢個判斷，感覺就好似係逢中必反咁，我始終希望一份報紙可以持平，保持一個監察政府嘅功能喺度，但千祈唔好係又鬧、唔係又鬧，政府做得啱時讚吓都得啩！我作為香港一分子，當然希望香港社會可以保持喺和諧一面。」&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>