<html><header><meta charset="utf-8"><title>城市脈搏2：<br>墨西哥Band仔硬撼本地薑</title></header><body><h1>城市脈搏2：<br>墨西哥Band仔硬撼本地薑</h1><p>每逢禮拜六日，人迫迫嘅銅鑼灣、旺角同中環都會出現一堆堆圍觀嘅人群，佢哋都不約而同支持那些街頭表演者，而呢類嘅表演者亦愈來愈多，就連「來路」的都有，總之愈旺的地方就有愈多人圍，愈多人圍嘅地方就愈多人表演！&#13;<br>&#13;<br>記者：黃藹瑩&#13;<br>攝影：陳智良</p><p>猛龍過江印第安</p><p>好耐無見過中環嘅天星碼頭有咁多人圍埋一齊，大熱天時大人細路個個企定定，重拎住部相機同videocam拍個不停。啊！原來係呢四位「印第安人」有咁大嘅吸引力！&#13;<br> 呢四位「印第安人」並唔係真正嘅印第安人，只不過佢哋擁有非一般嘅專業精神，做戲要做足全套，十四年來周遊列國嘅流浪賣藝生涯中，每個成員都會披起印第安服飾，將塊面畫到紅紅綠綠，務求令每一個街頭睇過佢哋表演嘅人都會留下深刻印象，佢哋就係RAZA！</p><p>墨西哥Band夠Pro</p><p>來自墨西哥的RAZA成員其實有五個，但今次只有其中嘅四位成員現身香港，佢哋都可算係專業的流浪賣藝者，除咗嗰套極之型爆嘅印第安裝之外，表演時的兩支咪stand、擴音的amplifier都係佢哋嘅私伙嘢，而佢哋喺表演期間不忘向觀眾兜售嘅CD，都係同佢哋一樣由墨西哥空運到港，主音Lobo話：&#13;<br> 「我哋所有CD都係自己錄製，CD中有啲歌係自己作，亦有部份係啲folksongs。」&#13;<br> &#13;<br> 出沒地點：中環天星碼頭、銅鑼灣駱克道</p><p>阿姐都撐印第安！</p><p>旺角新世代　Beyond重生！</p><p>入黑時分嘅旺角新之城門口有幾個後生仔喺度忙住set咪整結他，慢慢圍觀嘅人群亦愈來愈多……&#13;<br> 同樣跟Beyond一樣咁鍾意夾Band嘅四位後生仔，平均年齡都係21至22歲，隊名叫做Gopow，今次可算係佢哋在街頭的處子表演，透過商場嘅邀請可以喺街頭夾band表演。玩base嘅阿傑好似比較怕羞，相機鏡頭一對住佢眼神就立即迴避，另外兩個結他手阿輝同浩倫表演的時候相當落力，而鼓手阿豪就係最突出的一個，最能吸引在場嘅圍觀少女。阿傑透露佢哋四個由中學時代已經開始夾Band，到𠵱家都有7年，之前都未試過喺街頭做show：&#13;<br> 「今次係第一次，所以set咪試音都唔係好順利，搞咗好耐先可以正式開始。」&#13;<br> &#13;<br> 出沒地點：旺角新之城門口</p><p>傷殘人士唱起來</p><p>每逢旺角夜晚8至12呢段時間你都必定會聽到佢嘅歌聲，佢就係廣為旺角蒲友所認識嘅Micheal。Micheal在旺角大大話話都唱咗三年，「有咩未見過！」。&#13;<br> 「三年前我啱啱出嚟旺角唱都唔知有幾多人圍住我，聽我唱歌，不過𠵱依家啲人見你日日都喺度，對你嘅興趣都無以前咁大囉！」&#13;<br> &#13;<br> 出沒地點：旺角行人專用區</p><p>街頭人睇街頭騷</p></body></html>