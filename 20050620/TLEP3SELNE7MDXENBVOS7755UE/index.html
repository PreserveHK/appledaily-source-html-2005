<html><header><meta charset="utf-8"><title>　　夏佳理：你哋摸到脈搏 - 李八方</title></header><body><h1>　　夏佳理：你哋摸到脈搏 - 李八方</h1><p>馬會主席夏佳理不懂中文，但他對《蘋果日報》很有感覺。「睇番轉頭，九五年嘅環境，《蘋果》面世嘅時間同定位都好配合，黎老闆係睇到有個好大嘅機會。」&#13;<br> 夏佳理認為《蘋果》改變了香港傳媒文化，他印象最深刻的是當年《蘋果日報》因陳健康事件刊登全版道歉啟事，「以前如果錯咗，好少報紙會道歉，但係Jimmy會。」&#13;<br> 「《蘋果》十年嘅定位有人彈有人讚，但後生嗰班特別鍾意，尤其六四後，有政制爭拗、香港回歸問題，對民主期望，我諗你哋摸到脈搏。」&#13;<br> 問到《蘋果》前景，夏佳理說印象上覺得《蘋果》幾似西方國家的Tabloid（小報），不同保守、傳統的報章，「我個人睇，最緊要係準確，打劫、撞車等不幸事件係咪要周身血出街？」夏主席更建議《蘋果》可以考慮出海外版同財經報章，認為這可以為《蘋果》進入內地打開一條生路。&#13;<br> 至於《蘋果》反23條「叫人上街」，他說很難定對錯，「反映民意，你哋有權去做。」不過，他最後補充一句，「《蘋果日報》喺香港甚具影響力，但係如果乜嘢都為反而反，影響力會削弱，其實《蘋果》可以做WashingtonPost《華盛頓郵報》，問題係你哋想做乜嘢？」&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>