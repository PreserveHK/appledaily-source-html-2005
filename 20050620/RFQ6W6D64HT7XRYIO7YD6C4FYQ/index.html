<html><header><meta charset="utf-8"><title>精明消費：<br>夏日涼浸浸發光冰粒一啪即着</title></header><body><h1>精明消費：<br>夏日涼浸浸發光冰粒一啪即着</h1><p>夏日炎炎，除咗可以開大冷氣歎餐飽之外，喺屋企重可以做啲乜？當然重可以自製一系列冰品，令自己火速降溫。現時推出的冰粒除咗玩形狀外，重玩埋燈，只要喺枱面一拍就立即着燈，飲完後拎番出嚟拍又可以熄番，重要有唔同顏色畀你揀㖭！另外重可自製Cutie檸檬冰，為淡如水的冰添加陣陣檸檬清香，非常醒神。除此，重可以自製雪糕同刨冰，想落咩材料都得，完全由自己話事，望見經已透心涼！&#13;<br>&#13;<br>記者：曾靜茵&#13;<br>攝影：黃子偉、林栢鈞、周旭文&#13;<br>Model：Joey</p><p>整色整水　2大創意冰&#13;<br>&#13;<br>有味檸檬冰&#13;<br></p><p>有無諗過一杯凍檸水都可以變得好有特色？呢款冰格的設計就是將一片片的檸檬與水一同雪凍，從而製成一粒檸檬冰，為無味冰粒添滋味。外形圓碌碌中間夾住塊檸檬，盞鬼有創意！&#13;<br> 售價：$40（a）</p><p>冰燈可開12小時</p><p>Litecubes閃光環保冰塊，可隨意開啓或關掉其彩色燈光，最少可連續開12小時，備白、紅、藍、綠及橙色，為無色的透明冰粒添上色彩。冰塊使用前或後，可用暖皂水清洗，但不可用於洗碗碟機。&#13;<br> 原價：$68/粒&#13;<br> 特價：$48/粒（a）&#13;<br> &#13;<br> </p><p>解構&#13;<br> －在閃光冰塊底部「Tap-On」位置向下撞擊，便可啓動燈光，一啪「Tap-Off」即熄燈。&#13;<br> －葫蘆內原來是加了電池一粒。惟電池不可更換，但內藏的果凍狀物料可重新冷藏，無限次變成冰塊再用。&#13;<br> －創意之餘，冰粒以FDA（美國食品及藥物管理局）認可的無毒塑膠製成。據李家仁醫生所講，內置的電池只要被完全密封，置水中飲用也沒問題。惟他認為不太環保。</p><p>玩款冰種冰粒&#13;<br></p><p>話明係自製冰品，當然唔少得多種不同形狀的冰格同冰種任你揀。</p><p>冰堡環保冰粒&#13;<br></p><p>冰堡能源冰粒，外形與真冰極為相似，內裏容液為蒸餾水，只須將它放入冰格內雪藏約5小時，再放進飲品內使用，即可將飲品冰凍。&#13;<br> 售價：$25/4粒　$45/8粒（b）</p><p>罕有長條形：長形椰樹高身杯啱用&#13;<br></p><p>長條的椰樹造型冰種，內裏容液為蒸餾水，特別適用於高身的玻璃杯，只要雪凍後將它放入飲料中，便可均勻地將飲料冰凍，當攪攪棒用都得。再加入細細粒的花形冰粒，充滿夏威夷Feel，每盒有椰樹冰種4支、花形冰粒12粒。&#13;<br> 售價：$72（a）</p><p>彩色星星冰</p><p>色彩奪目的星星冰塊，使用前只須用清水清洗，再放入雪櫃冷凍，便可放入冷飲或沙律中，將飲品及食物冰凍，冰粒可再雪藏循環再用，每盒有10粒。&#13;<br> 售價：$26（a）</p><p>嘩！-50℃～230℃：人形冰格冷熱皆可</p><p>可愛造型嘅人形冰格，採用矽膠製造，其耐冷耐熱度由-50℃至230℃，除可放入冰格製冰外，重可以放入備有溫度控制的焗爐作烘焗曲奇的餅模用。&#13;<br> 售價：$55（f）</p><p>加入粒粒生果&#13;<br></p><p>若想將所有喜歡的生果都加入飲品之中，呢幾款以生果造型的冰粒就最啱你要求，一盒內有香蕉、提子、檸檬、橙等生果，內裏的液體為蒸餾水，只要將冰粒雪成冰，再加入飲品之中使飲品變得冰凍。&#13;<br> 售價：$20（a）</p><p>企鵝冰粒涼透心</p><p>藍色的企鵝冰粒，單是其企鵝形已經令人涼透心，只要將它們加入飲品中，不會稀釋飲品之餘，亦會將飲品冰凍，用完後可雪凍循環再用。&#13;<br> 售價：$80（a）</p><p>細細粒最Fit罐裝飲品</p><p>罐裝飲品唔凍點算好？除咗可以倒出嚟加冰外，呢款專為罐裝飲品而設計的冰格，每格只有1cm×1cm×1.5cm，啱啱好可以放入罐裝飲品之中，重可以成條雪，夠晒方便。&#13;<br> 售價：$38（d）</p><p>海星貝殼粒粒冰</p><p>以矽膠製造的冰格，質感柔軟，只須從底部向上推，便可輕易取出，令冰粒保持原狀，冰格造型各有主題，有海星、貝殼等以海洋為題材，亦有菠蘿、橙的生果，除可放入水外，亦可放入不同的果汁雪凍。&#13;<br> 售價：$30/個（a）</p><p>DIY雪糕雪條話咁易</p><p>雪糕機可將自己最鍾意嘅果仁、朱古力碎等加入齊齊攪，變成自家雪糕，唔鍾意雪糕，DIY雪條又如何？</p><p>趣致手動：<br>小熊維尼幫你整雪糕&#13;<br></p><p>WinniethePooh雪糕機，毋須電池，只要將內裏的冷凍盤放入冰格內冷凍8小時以上，然後放入雪糕材料蓋好後攪動2-3下，待2分鐘後再慢慢攪動5-6分鐘便成。若嫌雪糕過軟，可放入雪櫃內再冷凍至合適軟度。&#13;<br> 原價：$229&#13;<br> 特價：$169（b）</p><p>特別入口放果粒</p><p>意大利品牌DeLonghiIC8000雪糕機，容量950克，內有雙層保溫外壁及鋁合金冷凍桶，只須直接放入冰箱冷藏8小時或以上，加入雪糕材料，10-20分鐘便可自製雪糕和雪芭。設特別入口位，方便加入生果粒等配料。&#13;<br> 售價：$668（d）</p><p>特大斜道放材料</p><p>KENWOODIM280DIY雪糕機，1.5公升容量，備有特大斜道，在加入材料時，不會影響製雪糕的程序，只需25-40分鐘便可自製新鮮雪糕，不過製作前需把雙層冷凍碗放在冰箱內冷凍12小時。&#13;<br> 原價：$450&#13;<br> 特價：$390（c）</p><p>自製1公升雪糕</p><p>RIVALGC8101的1公升雪糕機，機身配備雙重保溫冷凍碗，毋須冰塊，便可製作雪糕及凍乳酪，製作前將冷凍碗冷凍約15小時以上，然後放入雪糕材料再按啟動，15分鐘後再放入果仁等配料再攪拌20-40分鐘便成。&#13;<br> 售價：$358（e）</p><p>特別入口放果粒</p><p>意大利品牌DeLonghiIC8000雪糕機，容量950克，內有雙層保溫外壁及鋁合金冷凍桶，只須直接放入冰箱冷藏8小時或以上，加入雪糕材料，10-20分鐘便可自製雪糕和雪芭。設特別入口位，方便加入生果粒等配料。&#13;<br> 售價：$668（d）</p><p>同時製2種口味雪糕</p><p>sassafras自製雪糕機，每次可同時製2種口味的雪糕，先把雪糕材料倒進機內，按「Mix」掣將所有材料攪勻及降溫，再按「Freeze」掣，把雪糕機放進雪櫃約4小時就有得食。&#13;<br> 原價：$150&#13;<br> 特價：$90（a）</p><p>自製4款不同雪條&#13;<br></p><p>一次可製作4支不同口味的雪條倒模，每支雪條棒均不同顏色，每人一支唔使爭，只要加入果汁、果肉或紅豆沙再放入雪櫃冷凍，口味自己調校，加入鮮榨果汁就夠晒健康。&#13;<br> 售價：$30（a）</p><p>幾分鐘自製刨冰</p><p>多種夏日冰品中，製作方法最簡易的莫過於刨冰，只要幾十蚊買部刨冰機，將冰刨碎，再加紅豆、煉奶或其他配料就OK。</p><p>打轉搞動刨冰</p><p>日本貝印牌小型刨冰機，使用時只須將機頂的透明膠蓋掀起放入冰塊，再按着紅色掣以打轉方式搞動，只要在下方放上杯子，幼滑的刨冰便會直接從下方流出，再加入果汁或其他配料即可。&#13;<br> 售價：$99（d）</p><p>小朋友啱用</p><p>HelloKitty刨冰機套裝，附設製冰盒、甜品杯及調羹，甜品杯容量小，每次可盛載小量刨冰，啱晒小朋友，加上機身細細，小朋友在家長陪同下也可自製刨冰。&#13;<br> 售價：$69.9（b）</p><p>方便之選：Y形底部方便擺杯</p><p>WinniethePooh藍色刨冰機，備有製冰的冰盒，內設刀片以作刨冰，底部設有防滑裝置，使用前需固定機身，放入冰後再以手攪的方式將冰刨碎，機身底部以Y形設計，方便擺放杯子盛載刨冰。&#13;<br> 售價：$69.9（b）&#13;<br> </p><p>可拆開方便清洗</p><p>日本PEARLLIFE家用刨冰機，附設製冰盒方便冷凍圓形大冰塊，而機身的配件均可拆開方便清洗，為防生銹，使用後須徹底風乾。&#13;<br> 售價：$79.9（b）</p><p>售賣點</p><p>（a）city'super　25062888　&#13;<br> 銅鑼灣時代廣場B1地庫&#13;<br> &#13;<br> （b）吉之島　28846888　&#13;<br> 鰂魚涌康山道2號康怡廣場南2樓及3樓&#13;<br> &#13;<br> （c）西田百貨　26941111　&#13;<br> 沙田新城市廣場3期2樓&#13;<br> &#13;<br> （d）永安百貨　27106288&#13;<br> 彌敦道345號永安九龍中心&#13;<br> &#13;<br> （e）JCShop　31022783&#13;<br> 銅鑼灣時代廣場833號舖&#13;<br> &#13;<br> （f）OLaLa　25691381&#13;<br> 鰂魚涌康山道2號康怡廣場南2樓（吉之島內）</p></body></html>