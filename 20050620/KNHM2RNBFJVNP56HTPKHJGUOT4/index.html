<html><header><meta charset="utf-8"><title>NewBalance英倫密碼1982</title></header><body><h1>NewBalance英倫密碼1982</h1><p>數到以下冧巴：576、580、1500，若係潮人一定能解以上密碼，知道是NewBalance型號。NB飛上枝頭變鳳凰，源於NB與HECTIC合作出限量版NT580。凡事飲水思源，來自美國的NB今回就暫停Crossover，推出最新1982，原來它是紀念品牌在英國開始生產的年份，以經典款式作賣點，NB迷必撐！&#13;<br>&#13;<br>記者：胡卓琳　攝影：陳盛臣</p><p>紅白藍代表英國旗</p><p>NB本為美國品牌，但香港NB代理與英國NB關係密切，所返最靚的貨色都是來自英國，甚麼英版576、雲石皮版576、皮版577，數之不盡（Crossover版本則是㗎仔玩不厭的絕技）。NewBalance全新型號1982，就是為紀念1982年這個NewBalance在英國正式開始投入生產的年份，同樣採用高質素的皮革及出色的車線縫製而成。顏色方面，NewBalance1982以英國米字旗的紅白藍三色作為主色，絕對有SellingPoint！</p><p>明星撐NB</p><p>明星着NB最經典當然有張國榮、梁朝偉着皮版576。近期就有張震嶽、林保怡示範。</p><p>超爆裂NB860</p><p>近來同樣備受追捧的NewBalance860，當然唔會就此止步，今回再下一城，推出爆裂皮紋，Vintage味道十足。</p><p>克林頓愛鞋&#13;<br>MonotoneM1500</p><p>1500當年最經典係當年由克林頓穿着，以至後來進軍台灣時以「總統鞋」一詞作宣傳。連早年同日本著名型舖「UnitedArrows」合作推出特別版1500，一時令NB1500「潮氣急升」，連普通版M1500都同樣被搶購一空，行貨今批加推Monotone黑白色英版M1500，相信必能掀起一輪話題。</p><p>新吸震技術NewBalance890</p><p>NewBalance向來以高品質的舒適運動鞋而聞名於世，多年來以慢跑、Cross-training運動鞋為得意絕技，否則唔會連世界級總統好似克林頓同陳水扁都咁LikeNewBalance的出品。最近，NewBalance就正式發布獨家研發嘅ABZORBEX技術，能夠兼備吸震及穩定支撐的功能，令喜愛跑步者更輕鬆自在。</p><p>售賣點：&#13;<br> NewBalance（25060896）&#13;<br> 銅鑼灣時代廣場603號舖</p><p>同場加映！英版576夏日七彩</p><p>576係NB經典，亦係第一對被當作潮鞋嘅NB，90年代中後期日本瘋狂推出日版576，顏色數十種，最經典係啡紅、黑、綠色皮版576，經典在愈殘愈正，㗎仔當年重流行替殘NB拍下滄桑遺照，有型！記得皮版576連梁朝偉、哥哥張國榮都有對。女NB迷不嬲慨歎靚NB無靚女份，好似早兩年行貨引入英版女裝576，但連鞋側個經典V字都被改掉，失敗！潮女惟有向水貨埋手！&#13;<br> 新返靚絕576顏色撞得靚，但竟然唔係日版，而係英版，的確係女NB迷喜訊，可惜係價錢高企$1,880。其實香港代理同英國NB關係咁密切，好應該快啲返貨，以饗香港鞋迷！</p><p>售賣點：Footstep（21916570）&#13;<br> 太子聯合廣場2樓145號舖</p></body></html>