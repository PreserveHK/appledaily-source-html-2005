<html><header><meta charset="utf-8"><title>　　李麗珊：體育照片一級棒 - 李八方</title></header><body><h1>　　李麗珊：體育照片一級棒 - 李八方</h1><p>九年前亞特蘭大奧運會，「風之后」李麗珊第一次上報章頭條，也是《蘋果日報》第一個放上頭條的香港體育界人士。&#13;<br> 回想當年，珊珊說：「講真，自己喺九六年冇諗過攞奧運金牌，亦唔知迴響咁大。上報章頭條一向都冇諗過，但係上咗之後，覺得都係好事，可以話畀全香港人知道『我哋係得嘅』。」&#13;<br> 提起看報紙，原來有了BB的珊珊，由於怕對報紙有敏感，近七個月都少了讀報，只能上網看。但在懷孕前，每日必看本港各大報章，《蘋果》當然有份。她的習慣是先看體育版，再看港聞同財經。&#13;<br> 對於時下的體育版，珊珊忍不住都要「呻吓」：「𠵱家要喺報紙上搵本地體育新聞，唔係咁易；差唔多版版都係賭波，有時重放埋馬經喺體育裏面。就算有本地新聞，都係細細段。」&#13;<br> 「香港已經唔係咁多體育明星，如果現役一班年輕選手有好成績都冇人寫，佢哋點會變成一個star呢？希望以後可以有多啲版位報道本地嘅運動員消息，寫多啲佢哋嘅刻苦訓練過程，咁樣對呢班年輕人係一個好大嘅鼓勵。」&#13;<br> 彈完之後，珊珊也讚《蘋果日報》體育照片「一級棒」，色彩及版面編排都不錯。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>