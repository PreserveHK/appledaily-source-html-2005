<html><header><meta charset="utf-8"><title>城市脈搏1：<br>新潮流阿嬸無得撈索女通街派</title></header><body><h1>城市脈搏1：<br>新潮流阿嬸無得撈索女通街派</h1><p>踏入六月，有無發覺購物旺區旺角、尖沙嘴和銅鑼灣，突然湧現一班生力軍，他們不是向你派發傳單，就是跟你傾吓偈做問卷，或者宣傳手上的優惠卡、網上優惠等，源源不絕的學生大軍已經殺到，早前派發傳單的叔叔、嬸嬸，惟有暫時退隱江湖，唞唞暑！&#13;<br>&#13;<br>記者：邵超&#13;<br>攝影：陳智良、周旭文&#13;<br>模特兒：Katie（Savaldor）、Milo、Sam、超仔（Zlect）</p><p>推廣員（模特兒較貴，不同工作及衣着都會有不同價錢，一般過千元。）&#13;<br> 呢三位由下午三點做到五點半，各人已賺$3,000以上，逢星期六、日喺銅鑼灣都有機會見到佢哋。</p><p>免費雜誌笑住嚟派（多數時薪計，約$35-$40）</p><p>唔怕醜Sherry（20歲）&#13;<br> 學生妹Sherry做Part-timeModel，以前曾經派過一次傳單，她說派書完全無問題，唔會怕醜，最緊要派啱對象就會好快派完。</p><p>處女登場Tracy（22歲）&#13;<br> 第一次派發雜誌的Tracy，由於派發地區多是商場外，搞到成日俾人趕，不過她完全覺得無所謂，因為雜誌有Coupon、有糖送，好易受落。如果套制服是衫褲全套會有更大作用。</p><p>親切笑容阿欣（17歲）&#13;<br> 罕有食檸檬的阿欣，試過有心急人衝埋嚟搶書咁滯。她說最緊要係同途人有眼神接觸，而且要笑容親切。</p><p>叫得夠大聲阿草（19歲）&#13;<br> 男仔派書仔、派傳單都難過女仔，有時同其他推廣員傾吓偈都唔錯，好似有人陪自己努力一樣。</p><p>派扇姑娘Yuki（23歲）&#13;<br> 「返Part-time暑期工，做三個鐘，時薪大約$40-50，喺旺角會多啲人去搶扇，好多男仔同阿叔搵我影相，但佢哋都好有禮貌嘅。」</p><p>推廣員：多勞多得　最緊要博&#13;<br>底薪＋佣金＋花紅（$3,000-$13,000）</p><p>主動健談Annie（17歲）&#13;<br> Annie覺得做推廣員是多勞多得，不斷向筆者推銷呢張orangeappleclub卡　，有齊潮區旺角、尖沙嘴和銅鑼灣的購物和食物優惠，都好抵。</p><p>唔怕瘀Eva（17歲）&#13;<br> Eva想做寫字樓工但無人介紹好難搵，呢份工都係由朋友介紹入行，有心理準備途人會反應冷淡就唔覺瘀，但基本上途人都好有禮貌。</p><p>途人反應</p><p>免費書有乜睇</p><p>JACKSO@UPSTAIRS　樓上舖情報</p><p>本月新出的雙周刊，隔星期二推出，主打銅鑼灣和灣仔樓上舖情報，走中檔路線，第一期已有成本Coupon書共$8,000優惠，非常吸引。&#13;<br> 派發地點：銅鑼灣、灣仔</p><p>BeautyExpress　一店一優惠</p><p>第六期即將出版，以美容主導，以月刊形式推出，亦是一店一優惠，走大眾化路線，對象是20-40歲女性，期期以明星做封面。&#13;<br> 派發地點：中環、銅鑼灣、尖沙嘴、旺角</p><p>姊妹試讀版　樣樣有啲</p><p>主流雜誌都搞試讀版，總之每樣執少少，擺明拋磚引玉，證明在街上免費派發雜誌有可為。&#13;<br> 派發地點：旺角地鐵站口</p><p>着數街　全本Coupon</p><p>基本上是一本Coupon書，幾乎每頁都有商舖優惠，每期搵不同地區的着數，所以優惠非常多元化，要搵心水優惠就要逐頁揭。&#13;<br> 派發地點：未定</p><p>成功派發傳單絕招</p><p>派發傳單工作向來是日曬雨淋，但同情不能當飯吃，因為十居其九，那些宣傳單張對你來說，都是無用的，真係可免則免。不過你有你避，傳單阿姐、阿叔總有方法完成任務，由模特兒Katie向你示範。</p><p>方法1：搓紙團</p><p>將傳單搓成紙團，然後塞畀途人，人的自然反應是想看看呢團字究竟是乜東東。</p><p>方法2：擦身而過</p><p>企定定唔係辦法，趁人過馬路時，來個擦身而過，即時反轉張紙塞畀佢，一定中！&#13;<br> </p></body></html>