<html><header><meta charset="utf-8"><title>　　李柱銘：《蘋果》點都要撐住 - 李八方</title></header><body><h1>　　李柱銘：《蘋果》點都要撐住 - 李八方</h1><p>民主黨前主席李柱銘與《蘋果》老闆黎智英相識多時，他憶述九四年底黎智英對他說要搞一張新報紙，當時李柱銘問：「九七都嚟緊，你已經有《壹週刊》，搞報紙掂唔掂㗎？」&#13;<br> 據說黎智英答：「如果我搞張報紙出嚟做到一樣嘢，我就好開心，蝕本都唔怕。」李柱銘說：「黎智英想做到嗰樣嘢就係令其他報紙誠實（keepthemhonest）。」李說黎智英擔心香港言論自由受蠶食，他又引述黎說：「如果我哋敢言，其他報紙唔敢太自律。」&#13;<br> 對於《蘋果》，李柱銘覺得有全新形象，很電視化，圖片多，訊息簡單易明，間中也有深入報道，毫無疑問很吸引讀者，亦領導潮流。&#13;<br> 不過，他批評《蘋果》太着重市場同focusgroup的看法，結果有些版面因為讀者少而取消。他說希望有個專版講立法會同政治新聞。&#13;<br> 《蘋果日報》創刊時定位為「屬於香港人」的報章，李柱銘認為這個定位今日更重要，因為自從○三年七月一日之後，中央一路一路蠶食「一國兩制」，「大曾（曾慶紅）喺上面，細曾（曾蔭權）喺下面，已經唔係港人治港，而係京人治港。」&#13;<br> 在港人治港、高度自治日漸被削弱的情況下，李柱銘希望《蘋果》更要穩站於港人立場，「點都要撐住」，直至內地改變為止，「一國兩制」捍衞得多久就多久；「如果《蘋果》唔堅持為港人說話嘅定位，咁《蘋果》就冇存在價值。」&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>