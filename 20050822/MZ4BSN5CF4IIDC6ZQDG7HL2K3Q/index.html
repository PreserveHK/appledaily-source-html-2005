<html><header><meta charset="utf-8"><title>全球限量3,888部DmoboM900米奇手機</title></header><body><h1>全球限量3,888部DmoboM900米奇手機</h1><p>呢期三日唔埋兩日，就有關於迪士尼樂園嘅新聞，好多生產商都乘機推出迪士尼人物產品，Dmobo最近推出咗一部M900米奇手機，外殼採用咗魔術皮質地，加上米奇頭Monogram設計，一睇落去已經好吸引，白色底彩色米奇頭版本重係限量版，全球只得3,888部咋，部機唔單止外殼印滿米奇頭，拍攝鏡頭、聽筒位、按鍵都一樣係米奇頭設計，軟件方面又有迪士尼目錄介面、鈴聲、Wallpaper、Screensaver等，用咗呢部手機，就真係逃唔出迪士尼嘅手指罅！</p><p>功能方面有130萬像素拍攝鏡頭、MP3鈴聲，重有一個1.9吋嘅26萬色螢幕，絕對係交足貨！製造廠方面為咗隆重其事日前重邀請咗徐子淇、鍾嘉欣、陳自瑤同Kellyjackie出席宣傳活動，連靚女都撐呢部DmoboM900，氣勢十足！&#13;<br> 記者：梁瑋瑜&#13;<br> 攝影：梁細權&#13;<br> &#13;<br> 售價：約$3,000&#13;<br> 推出日期：9月初&#13;<br> Dmobo（31022868）</p></body></html>