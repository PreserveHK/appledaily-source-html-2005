<html><header><meta charset="utf-8"><title>「LV」砧板vs膠紙花樽</title></header><body><h1>「LV」砧板vs膠紙花樽</h1><p>我Sabrina係唔少人口中典型嘅OL，不過OL都分好多種，我Sabrina梗係至正嗰隻啦。早幾日去個姊妹屋企吹水，竟然見到佢廚房內放着一個LV砧板，嘩！照計呢位姊妹月薪頂多八九千，邊有錢去買呢？莫非識咗個有錢佬還是被人睇中包起咗？眼見我臉露疑惑的眼神，佢終於忍唔住話，個LV砧板其實是在尖沙嘴GourmetKitchen買的竹製格仔砧板，只是驟眼看來像LV出品，除了格仔，還有間條選擇！盛惠$190一塊！&#13;<br>那天回到公司，聽到同事起哄，原來秘書小姐收了一大束花。話說隔籬公司有人向秘書小姐展開強烈攻勢，日日送花又有靚車管接管送！睇清楚紮花更是花過心思之作，花莖部位，不是隨便用紙包，改以一個塑膠花樽盛載，那個塑膠花樽，我在尖沙嘴也見過，未入水時是扁平的一張膠紙，注滿水則變成立體花瓶狀，單是花樽也要$70，不過最重要係，花謝咗，重有個花樽留低，好橋！	&#13;<br>Sabrina</p><p>銷售點：GourmetKitchen&#13;<br> 地址：尖沙嘴海港城3301舖&#13;<br> 電話：21750098</p></body></html>