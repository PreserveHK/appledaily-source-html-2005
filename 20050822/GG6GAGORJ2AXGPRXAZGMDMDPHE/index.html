<html><header><meta charset="utf-8"><title>兆康苑回報率和味</title></header><body><h1>兆康苑回報率和味</h1><p>近排唔少投資客睇好西鐵屯門站招標可以帶動區內樓市，其中兆康苑更因回報非常和味而吸引唔少捧場客。&#13;<br> 美記屯門西鐵兆康分行營業經理吳偉光話，兆康苑一個中層三室，四百八十九呎，剛由長線投資客以五十四萬三購入，呎價一千一百一十。&#13;<br> 據講，個單位𠵱家重有租客住繄，月租三千三。計落，投資客嘅租金回報率高達七厘，唔怪得個客唔使睇樓就拍板入市啦。</p></body></html>