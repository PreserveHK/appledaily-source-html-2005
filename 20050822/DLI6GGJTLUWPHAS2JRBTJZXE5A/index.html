<html><header><meta charset="utf-8"><title>　　鬍鬚仔去上海杭州充電 - 李八方</title></header><body><h1>　　鬍鬚仔去上海杭州充電 - 李八方</h1><p>八方上日講過，工商及科技局局長鬍鬚仔曾俊華偷得浮生半日閒，趁最近有小小空檔，放番一個短假期，以充足電迎接年底喺本港舉行嘅世貿部長級會議。&#13;<br> 八方問局長去邊度玩，佢話會先返大陸，去上海同杭州，然後再去泰國。原來曾局長雖然成日有機會飛嚟飛去，但係都係去開會，即係成日喺酒店同機場之間車來車去嗰種，冇機會真正遊覽風景，所以今次特別揀上海同杭州一行。&#13;<br> 平時鬍鬚仔去聽演唱會，八方都見佢同太太以及乖女一齊，今次去玩就只得個女陪，因為太太要返工告唔到假，呢個真係香港特色，工作至上，至於個女，最近放暑假可以外遊，唔使局長一個人咁孤單。&#13;<br> 曾局長個仔最近由美調回港工作，聽講曾太最開心，因為一家人又有機會團聚。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>