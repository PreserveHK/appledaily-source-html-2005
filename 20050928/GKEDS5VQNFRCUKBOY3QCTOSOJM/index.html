<html><header><meta charset="utf-8"><title>芬佬請美聯析樓市</title></header><body><h1>芬佬請美聯析樓市</h1><p>噚日三幅住宅土地拍賣，令到全城矚目，唔少基金經理喺賣地前夕，積極向地產界收集意見。&#13;<br> 美聯集團企業拓展董事謝梓旻以及首席分析師劉嘉輝，日前就應澳洲資金嘅麥格理證券（MacquarieSecurities）邀請，喺賣地之前，出席佢哋嘅午宴，向一眾分析員同基金經理，講吓賣地前後整個樓市嘅走勢。搞呢個活動，係希望班分析員能夠有最緊貼物業市場嘅資訊。</p></body></html>