<html><header><meta charset="utf-8"><title>　　韋奕禮天雨喻恒指 - 李八方</title></header><body><h1>　　韋奕禮天雨喻恒指 - 李八方</h1><p>沈聯濤後日先至正式約滿，本周一仍以證監會主席身份喺美國演講，不過至今仍未公布繼任人，權威人士同八方講，由於仍有一啲棘手問題，所以重未可以宣布。至於傳到開晒行話會接任沈主席嘅證監執行董事Martin韋奕禮，噚日首次公開演講，佢話四個月前抵港加盟證監，一落飛機就遇上黃色暴雨，當佢架車去到青馬大橋時，就聽到因大雨搞到機場要封閉，去到港島時就話連青馬橋都封埋，不過第二日就雨過天青。&#13;<br> Martin話，港股同佢初到埗時嘅經歷相似，當時恒指接近一萬三千七百點，成交一百一十三億元，而現時已升到超過一萬五千點，成交更倍增至上月嘅二百二十六億。佢話唔敢因為咁攞彩，但希望市場持續蓬勃發展。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>