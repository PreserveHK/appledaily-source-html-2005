<html><header><meta charset="utf-8"><title>　　唐唐同格老交流意見 - 李八方</title></header><body><h1>　　唐唐同格老交流意見 - 李八方</h1><p>財政司司長唐英年噚日喺華盛頓見完美國聯邦儲備局主席格林斯潘後，已經啟程回港，結束佢今次訪美之行。&#13;<br> 唐唐同格老嘅會面中，雙方傾過香港經濟嘅最新發展、油價、利率及美國資產價格嘅前景，以及佢哋嘅變動會點樣影響美國、香港以至全球嘅經濟。&#13;<br> 唐唐亦有同格老就國際對沖基金對香港呢類開放型經濟體系，所產生嘅潛在衝擊交流意見，睇吓有冇需要將對沖基金嘅運作納入更有效嘅監管。&#13;<br> 唐唐今次見得人多，包括拜會咗美國白宮首席經濟顧問兼國家經濟會議主席哈伯特同副國務卿策利克，佢又喺年會後會晤咗國際貨幣基金組織副總裁MrTakatoshiKato，國際貨幣基金組織對特區政府正致力擴闊稅基嘅進展非常關注喎，睇嚟政府真係會做吓嘢。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>