<html><header><meta charset="utf-8"><title>　　何鴻燊話民主派俾人摑醒 - 李八方</title></header><body><h1>　　何鴻燊話民主派俾人摑醒 - 李八方</h1><p>香港工商界同胞噚日中午搞國慶酒會，六大商會牽頭，包括工總、中華總商會、廠商會、香港總商會、香港中國企業協會同香港地產建設商會，十分墟冚。&#13;<br> 咁多個商會會長，最受記者歡迎當然係建設商會嘅何鴻燊，事關佢口沒遮攔。噚日佢話好睇好賣地成績，因為睇好香港經濟前景，有個咁威嘅特首，「連民主派都去埋廣州，得啦！」佢重話班民主派今次北上俾人「摑醒晒」，相信佢哋日後會多啲支持政府，咁就皆大歡喜。對於四姨太獲選為澳門立法會議員，佢話梗係開心啦。&#13;<br> 今次大會主席係中華總商會嘅霍震寰，佢喺大會上發言，話希望各界抓住機遇，加快發展，包容共濟，促進和諧。呢類官腔，當然悶到人嘔。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>