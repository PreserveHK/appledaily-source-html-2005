<html><header><meta charset="utf-8"><title>朱慧敏日本載譽返港</title></header><body><h1>朱慧敏日本載譽返港</h1><p>朱慧敏（右三）代表香港去日本參選國際小姐，得到友誼小姐大獎，佢噚晚由日本返港，重獲得幾位應屆港姐接機，佢喺機場話：「我冇諗過攞到獎，其實參賽時好多女仔都已經叫我做友誼小姐，我都好滿意自己嘅表現。」朱慧敏話佢得獎時喊到好厲害，最開心係可以為港爭光，而好多香港佳麗參加比賽都得友誼小姐，所以佢份外高興。</p></body></html>