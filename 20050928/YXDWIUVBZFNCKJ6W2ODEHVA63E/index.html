<html><header><meta charset="utf-8"><title>快樂煮教：南瓜姆明陪過生日1歲仔食得蛋白喇！</title></header><body><h1>快樂煮教：南瓜姆明陪過生日1歲仔食得蛋白喇！</h1><p>姪仔浚浚1歲喇！咁大件事，自然要全家總動員為這個寶貝搞個難忘的生日會。愛孫如命的嫲嫲話1歲仔好多嘢都可以試食喇，例如蛋白同鮮奶，於是決定親手做幾道撚手BB版小菜慶祝他生日。而做姑姐嘅我亦早已準備好個BB都食得嘅姆明生日蛋糕，齊齊拍住手吹蠟燭，開開心心同佢講句：「HappyBirthday！」&#13;<br>文、攝影：黃珮嘉　&#13;<br>示範：李太</p><p>無糖南瓜芝士蛋糕</p><p>自製價$40/4人份&#13;<br> 其實，BB還未真的適合吃忌廉芝士，所以今次忌廉芝士份量減了大半，最重要南瓜夠晒甜，所以效果不賴。加埋用個可愛姆明模具，呢個做生日蛋糕，Fit呀！</p><p>有料到：&#13;<br> 南瓜250克、忌廉芝士100克、麵粉2湯匙、雞蛋1隻&#13;<br> &#13;<br> 日本南瓜$25/斤&#13;<br> 麵粉$14.9/1100克&#13;<br> 忌廉芝士$19.9/250克</p><p>煮教金句：&#13;<br> 選用日本南瓜會較甜，為免甜味流失，放微波爐叮熟好過用水煮。&#13;<br> &#13;<br> 為食BB：&#13;<br> BB打了1歲針後便可試食蛋白，如果仍擔心有敏感情況，單用蛋黃也可以。</p><p>英文：Sugar-freePumpkinandCheeseCake</p><p>Ingredients：250gpumpkinpaste,100gcreamcheese,2tbspflour,1egg&#13;<br> &#13;<br> Method：&#13;<br> 1.Dicepumpkin(withskin),putintomicrowaveovenandcookfor10minutesuntilsoft,removetheskinandrollintopaste;letcreamcheesegetsoftunderroomtemperature,addineggandbeatuntilsmooth,foldinflourandthenaddpumpkinpaste.&#13;<br> &#13;<br> 2.Pourcheesemixtureintocakemould,putintobakingoven,bakeat170℃overwaterfor1houruntilgoldenyellow,takeoutandletitcooldown.Thenputthepumpkinandcheesecakeintofreezeruntilitgetsstiff.&#13;<br> &#13;<br> Tips：Japanesepumpkintastessweeter.Tobetterretainitssweetness,cookpumpkininmicrowaveovenratherthancookusingwater.</p><p>印尼文：KueKejuWaluhSugarFree</p><p>Bahan-bahan：250gramwaluh,100gramkejukrim,2sendoksuptepungterigu,1butirtelur&#13;<br> &#13;<br> Caramembuat：&#13;<br> 1.Potongwaluhjadikotakkecil(sertakulitnya),masukkankedalamovengelombangmikro,masakselama10menithinggalunak,lepaskankulitnya,hancurkanjadihalusdanlunak;kejukrimmelunakdibawahsuhuruangan,campurkandengantelur,dikocokhinggahalus,masukkantepungteriguygtelahdiayak,lalutambahkanhancuranwaluh.&#13;<br> &#13;<br> 2.Tuangicampurankejukedalamcetakankue,masukkannyakedalamovendanletakkannyadiatasair,dipanggangdengansuhu170℃selama1jamhinggawarnanyajadikuningemas,dinginkan.Masukkankuekejuwaluhkedalamlemarieshinggakeras,sajikan.&#13;<br> &#13;<br> Tips：WaluhJepanglebihmanis,memilihmemasakwaluhdenganovengelombangmikrodaripadamemasakdalamair,agarrasamanisnyaditahankan.&#13;<br> &#13;<br> 繙譯：語言專家諮詢公司</p><p>BB芝士焗薯茸</p><p>自製價$12/4人份&#13;<br> 阿嫂話浚浚仍以蔬果打成茸的食物為主，姑姐唔想普普通通就咁食薯茸，於是決定整個焗薯茸配埋專為BB而設的芝士，由賣相到味道都無得彈！</p><p>有料到：&#13;<br> 薯仔2個、BB芝士數粒、鮮奶1盒&#13;<br> &#13;<br> 鮮奶$6.6/236毫升&#13;<br> 薯仔*$3/斤&#13;<br> BB芝士$16.5/40克</p><p>煮教金句：&#13;<br> 加鮮奶時記住要不斷攪勻薯茸，且要慢慢加免黐底。&#13;<br> &#13;<br> 為食BB：&#13;<br> 1歲大個仔先可以試飲鮮奶㗎！唔鍾意，用回奶粉或人奶都得。</p><p>三文魚番茄茸星星粉</p><p>自製價$20/2人份&#13;<br> 出咗牙仔嘅浚浚逐漸脫離BB行列，步入小童喇！開始鍾意食物有嚼口，星星粉又得意又易咬，BB食最啱，或用ABC粉亦可。</p><p>有料到：&#13;<br> 星星粉100克、番茄3個、三文魚刺身3至5塊&#13;<br> &#13;<br> 三文魚刺身$105/磅&#13;<br> 番茄*$3/斤</p><p>跟住做：&#13;<br> 1.星星粉放入熱水中煮約8分鐘，過冷河，備用。番茄去皮去核，放攪拌機內打成茸。&#13;<br> &#13;<br> 2.番茄茸放於易潔鑊中，以中火煮，其間加入星星粉及三文魚。&#13;<br> &#13;<br> 3.用錫紙包住星星粉及三文魚，放入焗爐以攝氏180度焗10分鐘即成。</p><p>煮教金句：&#13;<br> 將番茄坐在冰水中叮，去皮更方便快捷。&#13;<br> &#13;<br> 為食BB：&#13;<br> 三文魚含DHA及EPA，有助腦部發展，但記得要揀無骨嘅！</p><p>雪梨豬𦟌湯</p><p>自製價$40/4人份&#13;<br> BB食物要無鹽無糖無油，大人食咪好寡？No啦！其實好多食物唔加調味料味道重好呀！好似呢個嫲嫲煲嘅湯，用成10個雪梨，湯味甜到浚浚唔使3分鐘就飲晒喇！</p><p>有料到：&#13;<br> 雪梨10個、豬𦟌1斤、南北杏少許&#13;<br> &#13;<br> 豬𦟌*$28/斤&#13;<br> 雪梨*$10/7個&#13;<br> 雪梨*$10/7個</p><p>跟住做：&#13;<br> 雪梨及豬𦟌洗淨切件，放入滾水中以慢火煲1至2小時就飲得喇！</p><p>煮教金句：&#13;<br> 雪梨放得耐會變啡，可以水滾後才切件，再加盬水浸，但對BB不太適合，盡量避免。&#13;<br> &#13;<br> 為食BB：&#13;<br> 雪梨夠滋潤，想再甜啲，可加入馬蹄和蘋果。</p><p>BB菜前貼士</p><p>1.由於BB食物唔落油，用易潔鍋效果較好。&#13;<br> &#13;<br> 2.想知BB對食物有冇過敏反應，記住每次只試一種新食物，五天後才轉另一種。中間如出現紅疹就立即終止。&#13;<br> &#13;<br> ＊以上主要食材價格來自九龍塘又一城Taste及*大圍街市</p></body></html>