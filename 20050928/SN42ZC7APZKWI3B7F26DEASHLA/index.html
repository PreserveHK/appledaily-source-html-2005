<html><header><meta charset="utf-8"><title>參加中山四季果園美食團跌下水坑受傷<br>團友斥安全措施差領隊失職</title></header><body><h1>參加中山四季果園美食團跌下水坑受傷<br>團友斥安全措施差領隊失職</h1><p>參加一個中山古兜溫泉谷、四季果園美食豪華團其中兩團友，在沒有領隊及導遊帶領下參觀果園，行經一塊橫跨一條水坑、只有約一呎闊木板時，失足跌落水坑受傷，隨身財物受損。團友質疑景點安全措施不足，領隊失職，導致意外發生。</p><p>團友蕭小姐及陳小姐向本報投訴稱，他們一行三人參加康泰旅行社的古兜溫泉谷、四季果園美食豪華團，本月十八日出發、團費每位五百八十元。蕭小姐稱，當日首個景點為四季果園，領隊及導遊沒有帶領團友進園，到達果園只指示團友自行內進摘果，園內設有六條水坑，水坑水深及腰，其上放置一塊約一呎闊木板，供團友橫越。&#13;<br> 「嗰日果園人多擠迫，我見水坑水好深，塊板又窄又唔平衡，已經好小心咁過，但塊板上面有啲濕滑，我一跣就成個人跌落水坑，我後面嘅朋友（陳小姐）拉我唔住，一齊跌落水坑，我哋成身濕晒，手機、銀包濕埋，我擦傷塊面，扭傷條頸，朋友就撞傷小腿同腳踭。」</p><p>要求返港領隊拒安排</p><p>陳小姐接着說：「嗰時領隊同導遊喺果園入口傾偈，係我哋另一個朋友跑出去叫佢，領隊先入果園睇，我哋要求入醫院檢查同返香港，領隊話唔會安排，我哋要自己搵交通工具同出錢返香港，我哋人生路不熟，可以點？惟有留喺酒店，成日行程冇晒，跟團以為有人照顧，點知原來係咁。」&#13;<br> 兩人對領隊漠視團友安全甚不滿，離團時，領隊稱公司會聯絡他們，但返港後，一直未獲旅行社回覆，惟有向《蘋果》反映。</p><p>導遊籲團友注意安全</p><p>康泰旅行社回覆本報查詢時稱，當日團友前往果園途中，導遊在旅遊車上已提醒團友，因天雨地面較濕滑，參觀時須注意個人安全；領隊及導遊有在果園隨後照顧團友，兩團友失足跌落水坑後，領隊即時了解情況，而不是如兩人所指，領隊及導遊不在場帶領及幫忙，兩團友受傷後曾即時要求回港，領隊建議兩人先往當地醫院求診，經醫生診斷為普通擦傷，兩人再無提出回港要求。&#13;<br> 康泰稱，果園於九八年起開放供旅客參觀，連接採摘水果區域的水坑，是一塊約八十厘米（兩呎七吋）闊木板，果園有職員不時以擴音器廣播，提醒遊客使用正確木板通過水坑，果園安全合乎標準，康泰對此個案深表關注，已即時建議接待公司改善。&#13;<br> （○九二四○七六）&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：sservice@appledaily.com</p></body></html>