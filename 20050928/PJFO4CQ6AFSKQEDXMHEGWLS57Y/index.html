<html><header><meta charset="utf-8"><title>今日開倉：$10神奇先生打入屋</title></header><body><h1>今日開倉：$10神奇先生打入屋</h1><p>今次介紹的全都是大細路、小朋友都鍾意的玩具和模型，全部以開倉價益玩具友，全場最筍首推$10個神奇４俠公仔、$20盒高達模型，重有女孩子至愛的HelloKitty玩具同其他卡通人物，全部低至半價發售，最平幾蚊都有交易。夠手快又夠精明的話，一百蚊隨時可以掃足一大袋返屋企。	&#13;<br>記者：金露露&#13;<br>攝影：黃子偉</p><p>a.神奇先生6吋Figure公仔&#13;<br> 6吋高的神奇先生唔單止可以將兩隻手換上大鐵鎚同電鑽，重可以隨時玩埋變臉，淨係玩換手變臉都有排玩。&#13;<br> 原價$59.9&#13;<br> 開倉價$10&#13;<br> &#13;<br> b.火燄人12吋Figure公仔&#13;<br> 嫌6吋唔夠大，重有隻12吋火燄人公仔，手手腳腳可以任你扭任你擰，鍾意點玩都得。&#13;<br> 原價$89.9&#13;<br> 開倉價$20&#13;<br> &#13;<br> c.多嘴石人公仔&#13;<br> 石人雖然賣相唔及神奇先生咁靚仔，但勝在佢Talk得，一㩒佢個肚腩，佢就會講出十三句唔同嘅語句，夠晒盞鬼!&#13;<br> 原價$129&#13;<br> 開倉價$20&#13;<br> &#13;<br> d.烈火戰車&#13;<br> 火燄人同佢架烈火戰車唔只型，最好玩係有聲又有燈，當火燄人一坐上電單車，車兩側就會着燈兼發出轟轟響引擎聲，型！&#13;<br> 原價$119&#13;<br> 開倉價$20</p><p>能屈能伸神奇假手</p><p>伸縮手可拉至兩呎長，拉一拉手掣手指就會郁吓郁吓，過癮好玩，買番隻幫手𢱑痕，抵過買支不求人。&#13;<br> 原價$79.9&#13;<br> 開倉價$10</p><p>喪抵高達有買趁手</p><p>年年開倉，高達必成一眾Fans的搶奪對象，今次亦唔例外，各款大中細不同Size高達模型同Figure最平$20已經有交易，但全部數量有限，有心買就記得擔定櫈仔霸頭位啦喂。</p><p>1:60MK-Ⅱ奧干版高達</p><p>在Ｚ高達中飾演忠角的白色高達，1:60巨型Size已經夠煞食，加上又係Parts手工最精細的PerfectGrade，重要低過半價限量發售，唔掃等幾時？&#13;<br> 原價$1,259&#13;<br> 開倉價$580</p><p>凱撒衞專用高達</p><p>只在小說外傳中出現過的凱撒衞專用高達，產品一向都出得唔多，模型就更加少，難得呢款重要係同類型產品中的第一隻，夠晒收藏價值。&#13;<br> 原價$499&#13;<br> 開倉價$100</p><p>終極奸角MIA鐵奧</p><p>今年在日本上影的Ｚ高達電影，戲中最後一代大壞蛋鐵奧模型，手工精細兼可以換上不同武器，令這個終極大奸角更加好玩。&#13;<br> 原價$139&#13;<br> 開倉價$20</p><p>細路掃貨區&#13;<br>&#13;<br>HelloKitty發聲購物車</p><p>載滿各式各樣超市食品的迷你購物車，唔單止有毛毛HelloKitty坐鎮，車頭重有三個顏色掣，只要輕輕一按就會即時發出得意聲響，小朋友實鍾意。&#13;<br> 原價$299&#13;<br> 開倉價$80</p><p>多啦Ａ夢泥膠套裝</p><p>多啦Ａ夢神奇發現之門連泥膠套裝，有大雄同多啦Ａ夢又有神奇發現之門，可以自己用泥膠搓出不同人物或背景，劇情發展自己揸主意。&#13;<br> 原價$109&#13;<br> 開倉價$30</p><p>激鬥戰車</p><p>全場最低價都算係激鬥戰車，多種不同款式任揀，咁平可以一次過買多幾架啦。&#13;<br> 原價$59.9/盒&#13;<br> 開倉價$5/盒</p><p>其他超筍揀手貨&#13;<br>&#13;<br>件件$10任揀</p><p>掃完心水貨，記得行埋去$10區執平貨，寵物小精靈、新幹線、HelloKitty大大小小玩具任你揀。&#13;<br> 原價$29.9-$100&#13;<br> 開倉價$10</p><p>買滿二百再掃貨</p><p>購物滿$200，可以超低價換購指定玩具，其中最搶手有聖鬥士星矢的聖衣神話Figure，有獅子座、終極天馬座同射手座三款，必掃。&#13;<br> &#13;<br> 聖衣神話Figure&#13;<br> 原價$349&#13;<br> 開倉價$150&#13;<br> &#13;<br> 4吋MIA高達RX-78-2第二版&#13;<br> 原價$89.9&#13;<br> 開倉價$20</p><p>玩具開倉資料：&#13;<br> 日期及時間：即日至9月30日12:00nn-8:00pm；10月1及2日11:00am-7:00pm&#13;<br> 地址：青衣長達路14-20號偉力工業大廈Ａ座7字樓&#13;<br> 電話：22577117&#13;<br> 付款方法：現金；購物滿$100可用EPS，滿$200可用Visa或Master&#13;<br> 備註：10月1及2日上午11時至下午6時，於葵仁路TBC門口（葵芳地鐵站D出口）設有穿梭巴士接載。</p></body></html>