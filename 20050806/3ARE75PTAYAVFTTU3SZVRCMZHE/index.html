<html><header><meta charset="utf-8"><title>5大精采場面</title></header><body><h1>5大精采場面</h1><p>1假扮男友　趁機獻吻</p><p>黃鄭姬（黃信惠飾）邂逅金實丘（安在旭飾）後，對他一見鍾情，一次其公司舉行聚會，鄭姬為保面子要求實丘假扮其男友陪她出席，二人大玩胸夾波和食百力滋遊戲，鄭姬更趁機親吻實丘。</p><p>2情到濃時　未婚懷孕</p><p>實丘與鄭姬熱戀之際，二人情到濃時發生了肉體關係，其後鄭姬發現自己未婚懷孕，而實丘獲悉此事後，即表示會負責任與她結婚。</p><p>3豪買首飾　下跪求婚</p><p>鄭姬到訪實丘的家後，發現未來夫家相當窮困，擔心婚後生活，一度興起悔婚念頭。實丘為打動芳心，即時碌卡買下名貴首飾，更在機場向鄭姬下跪求婚。</p><p>4偷情熱吻　手機傳相</p><p>實丘的生意漸上軌道，吸引一名電視台女主持投懷送抱，而實丘因一時動搖與女主持往消遣時，更情不自禁熱吻起來，決心奪愛的女主持，竟用手機拍下熱吻照傳給鄭姬。</p><p>5誠心改過　破鏡重圓</p><p>鄭姬向實丘提出離婚，實丘承諾會誠心改過，因為二人其實仍深愛對方，鄭姬終於決定嘗試與實丘重新開始，結果冰釋前嫌，兩夫婦與一對龍鳳胎過着幸福生活。</p><p>煲碟妹評語：安在旭演活住家小男人</p><p>《天生緣份》呢套劇拍得輕鬆惹笑，安在旭同黃信惠呢對「姊弟戀」情人，演技都恰到好處，不慍不火，特別係安在旭演活咗一個怕老婆嘅住家男人角色。雖然劇入面有好多接吻戲同床上戲，不過就唔會刻意暴露，可惜處理男女感情問題時，仍然離唔開一般韓劇鍾意用嘅撒手鐧──頻頻發放「催淚彈」。&#13;<br> 娛樂性：★★★★&#13;<br> 演員表現：★★★★&#13;<br> 劇情：★★★&#13;<br> （編註：五粒★為滿分）&#13;<br> &#13;<br> 明日預告：煲碟妹聽日會介紹由堂本剛、廣末涼子同內山理名主演嘅《前男友》，記得睇啦！</p></body></html>