<html><header><meta charset="utf-8"><title>短線遊1：$988五星級直飛澳門</title></header><body><h1>短線遊1：$988五星級直飛澳門</h1><p>澳門近期最Hit的話題，當然是「澳門歷史城區」被納入聯合國世界文化遺產名錄，愛湊熱鬧的香港人睇怕又會乘機過大海吃喝玩樂一番。咁啱原本收費$1,926的直升機服務今個暑假也來搞搞新意思，第一次坐直升機到澳門的顧客，可以優惠價$988飛往澳門。今次有機會豪一豪了。&#13;<br>記者：張一豪&#13;<br>攝影：伍慶泉&#13;<br>Models：Chrissie、Foss&#13;<br>鳴謝：空中快線</p><p>處女飛行有着數&#13;<br></p><p>想一嘗乘坐直升機往返澳門的滋味，這個暑假正是好時候，皆因由現在至8月31日，每人只需$988的價錢，就可以自選去程或回程乘單程直升機往返，而另一程單程則送上一張噴射飛航船票往返澳門。另外，再加$300（以半房計，須二人同行）更可入住五星級澳門凱悅酒店。夠吸引吧！</p><p>超豪候機室</p><p>直升機機程短而且座位狹窄，所以不能提供機艙服務，因此候機室的服務特別好，在四千多平方呎的候機室，乘客可以享用免費飲品和食品，最特別是有即製麵食及老火湯供應，而且休息室寬敞舒服，大家不妨考慮從澳門返港才乘坐直升機。&#13;<br> &#13;<br> 空中快線&#13;<br> 訂票熱線：21089979&#13;<br> 網址： http://www.hongkongexpress.com &#13;<br> &#13;<br> 香港直升機場&#13;<br> 香港中環信德中心港澳碼頭4樓&#13;<br> 電話：（852）21089898&#13;<br> 辦公時間：星期一至日8:30am-11:00pm</p><p>「忽然文化」湊熱鬧</p><p>澳門古迹處處，以前即使去過都唔知咁有歷史價值，現在成為世界文化遺產，當然唔可以當佢無到。但係三十處古迹，你亦未必有興趣去晒，不如揀幾處較集中的去認識吓。</p><p>第一站：東望洋炮台</p><p>今次同行的Chrissie，原來是第一次來澳門，所以就由到過澳門多次的Foss帶路，第一站先到東望洋炮台。Foss話「東望洋炮台位處澳門嘅最高點，約有海拔93米，可以居高臨下先了解一下澳門環境。呢度修築於1622年，好有歷史價值，以前炮台主要作用係防禦外敵同埋作觀測站。現在澳門打風嘅時候，就係喺東望洋山頂掛風球訊號㗎。炮台旁又有建於1622年嘅聖母雪地殿教堂，同埋建於1864年的東望洋燈塔，塔下有一個二次大戰嘅防空洞，咁多嘢睇，第一次點都要嚟。」&#13;<br> &#13;<br> 位置：東望洋山頂&#13;<br> 開放時間：9:00am-5:30pm&#13;<br> 交通：新港澳碼頭乘的士約MOP$20。</p><p>第二站：大炮台</p><p>第二站可以到大炮台，它在澳門重要景點大三巴牌坊旁，除了有大炮台古迹外，亦有澳門博物館，保存數個世紀東西方文化在澳門交匯、共存的多種面貌。這裏雖然不及東望洋炮台高，但亦可在高處欣賞澳門的景色。參觀完可到博物館禮品店買些紀念品。&#13;<br> &#13;<br> 澳門博物館&#13;<br> 地址：大炮台內&#13;<br> 開放時間：10:00am-6:00pm（售票至5:30pm止），逢星期一休館&#13;<br> 票價：成人MOP$15；十一歲以下兒童、六十歲以上長者及學生MOP$8。每月十五日免費開放。&#13;<br> 交通：新港澳碼頭乘的士約MOP$30；從東望洋炮台乘的士約MOP$18。</p><p>第三站：大三巴區</p><p>第一次到澳門不可能不去大三巴牌坊。創建於1580年的大三巴牌坊，是澳門一個重要的標誌。它原來是澳門聖保祿教堂的前壁，但1835年遭遇一場大火，前壁保存屹立至今，成為今日的大三巴牌坊。&#13;<br> 這裏一帶屬於大三巴區，由板樟堂街沿着賣草地街伸展到白鴿巢一帶，是中葡特色集於一身的地段，有很多混合兩地特色的建築。大三巴區亦是澳門心臟地帶，吃喝玩樂購物集中地，附近是議事亭前地「新馬路」一帶，更是文化遺產最集中的地方，如果是一天遊，可以集中在這區走走。</p><p>澳門世界文化遺產</p><p>1媽閣廟&#13;<br> 2媽閣廟前地&#13;<br> 3港務局大樓&#13;<br> 4亞婆井前地&#13;<br> 5鄭家大屋&#13;<br> 6聖老楞佐教堂&#13;<br> 7聖若瑟修院及聖堂&#13;<br> 8崗頂前地&#13;<br> 9崗頂劇院&#13;<br> 10何東圖書館大樓&#13;<br> 11聖奧斯定教堂&#13;<br> 12民政總署大樓&#13;<br> 13議事亭前地&#13;<br> 14三街會館（關帝廟）&#13;<br> 15仁慈堂大樓&#13;<br> 16大堂（主教座堂）&#13;<br> 17大堂前地&#13;<br> 18盧家大屋&#13;<br> 19玫瑰堂&#13;<br> 20板樟堂前地&#13;<br> 21大三巴牌坊&#13;<br> 22耶穌會紀念廣場&#13;<br> 23哪吒廟&#13;<br> 24舊城牆遺址&#13;<br> 25大炮台&#13;<br> 26聖安多尼教堂&#13;<br> 27東方基金會會址&#13;<br> 28基督教墳場&#13;<br> 29白鴿巢前地&#13;<br> 30東望洋炮台（包括聖母雪地殿聖堂及燈塔）&#13;<br> &#13;<br> 資料來源：澳門特別行政區政府文化局</p></body></html>