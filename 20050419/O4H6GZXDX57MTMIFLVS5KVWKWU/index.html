<html><header><meta charset="utf-8"><title>來港3周年Sunbrella限量巨熊突襲</title></header><body><h1>來港3周年Sunbrella限量巨熊突襲</h1><p>大膽講句，唔係多得Headporter的慧眼提攜，邀請出品W-nameCrossover作品，以生產布料出身的Sunbrella又點樣可以旋即躋身Fashion之列，飛上枝頭變鳳凰成為各潮人至愛？不過能夠走紅，當然亦要靠實力，其袋款以高質的防水布料做賣點，深受用家歡迎，為慶祝踏入香港3周年，Sunbrella今季索性玩熊仔效應，ClassicBear3呎咁高，夠晒Noise！而且重特別整咗間型爆SunbrellaHome，兼大量特別版新貨速報，即睇！&#13;<br>&#13;<br>記者：胡卓琳　攝影：梁細權、周旭文&#13;<br>Model：Chinsky@Starzpeople&#13;<br>MakeUp：EllyWong　Hair：Angel</p><p>周年限定3呎熊</p><p>Sunbrella為答謝Fans3年來的支持，特設幾款周年限定熊送畀Fans，當中包括各Fans超恨得到的3呎巨熊，全港得5個！極罕！</p><p>限定1</p><p>即日起至5月16日期間，於Catalog購物淨值最高的5位顧客（購買其中一件必須是Sunbrella產品），就有機會得到用Sunbrella布料製（即係防水㗎！），恨死人的3呎高SunbrellaClassicBear巨熊一隻。</p><p>限定2</p><p>凡於Catalog購買任何兩件貨品滿淨價$500（購買其中一件必須是Sunbrella產品），就可以免費獲得SunbrellaFigure公仔一隻。數量有限，送完即止。</p><p>限定3</p><p>購買任何兩件貨品滿淨價$1,200（購買其中一件必須是Sunbrella產品），就免費送你Sunbrella布熊公仔一隻。數量有限，送完即止。</p><p>周年別注Fans要搶</p><p>除咗3呎高的SunbrellaClassicBear巨熊外，Sunbrella亦特別推出一批限量版別注產品，話晒周年限定，Fans請留意！</p><p>與Rah!合作Crossover推出的Tee，圖案係Rah!的熊加上採用Sunbrella彩間PatternPrint的遮，夠晒Cute！</p><p>湊潮流之熱，限定之物包括Sunbrellai-PodMiniCase，咁鬼Colorful，少女必冧！</p><p>超WarmSunbrellaHome</p><p>叫得做SunbrellaHome梗係唔少得Sunbrella之作，顏色勁Colorful，梳化、枱燈、窗簾全部均採用Sunbrella今季主打的彩間布料做成，感覺好鬼Warm！</p><p>05-06年新貨速報</p><p>即係今季新貨之作，全部均以彩色的條子為主，Colorful十足！速睇！</p><p>品牌解碼&#13;<br>美國戶外布變潮流！</p><p>Sunbrella是來自美國的品牌，以生產戶外上乘布料起家，其所做的布料是採用獨有的高科技技術（Solution-dyingProcess）研製而成，能夠高度防水及100%防UV保護，而且顏色能夠鎖於布料上，就算長年置於戶外，亦唔會出現褪色情況，因此外國會利用其作為簷篷、花園上蓋或製作家具用途。當然Sunbrella布料除了機能性，其包羅萬有的款式亦值得一提，多年來不斷設計出超過100種不同的Pattern，其中以獨特條子設計最為人熟悉，Colorful的顏色配以不同的條子Pattern，簡單得來容易襯，相信呢樣都是其能夠吸引Fashion界採用的原因之一。今年係Sunbrella引入香港第三年，代理之一的Catalog亦為Sunbrella搞咗一連串活動，Fans勿錯過！</p><p>重溫三年主題</p><p>Sunbrella進駐香港3個年頭，深受各潮流之士擁戴，每年均有不同的Design主題，先來重溫一番。</p><p>02-03年</p><p>Sunbrella首年引入香港，以招牌條子Pattern為首，袋款Pattern多以橫間加上白色的布料，這亦成為Sunbrella最深入民心的Pattern。</p><p>03-04年</p><p>第二年則以淨色為主，連袋款的設計都以淨色的布料交集而成，好似呢個以白色及粉紅色織成的格仔袋。</p><p>04-05年</p><p>布料上的變化較早兩年前的豐富，例如於布料上加上波波點，深淺色的對比，是Sunbrella袋款的一大突破。</p><p>響朵全靠Crossover</p><p>記得早幾年Sunbrella未為人所熟悉，多得幾個品牌的提攜，令其聲名大增，家下就逐個同你重溫。</p><p>先有Headporter</p><p>幾年前，受日本Headporter的賞識，誠邀其出品一系列Headporter×Sunbrella的手袋同銀包，淨係Headporter都夠撐啦！加埋Sunbrella的布料，呢次美日之作，空前成功！</p><p>再有Converse</p><p>Sneaker老牌Converse都睇中Sunbrella，重一口氣推出AllStar、SlipOn，加埋幾個不同的袋款，包括腰包、手挽袋等等，直情就係谷到行與Sunbrella的合作，確實有誠意！</p><p>重有Slazenger</p><p>Sunbrella的W-name合作，重有運動牌Slazenger同香港上樓潮流舖及Sunbrella的銷售點之一的Recursive合作推出的ChukkaBoot，3個製作單位合作，當時限量得50對咋，夠矜貴！</p><p>售賣點：&#13;<br> （a）Catalog（35144132）旺角朗豪坊6樓3-5號舖&#13;<br> （b）Recursive（27803287）尖沙嘴加連威老道62號1樓&#13;<br> （c）Wis（25779398）銅鑼灣世貿中心地下G003-005號舖</p></body></html>