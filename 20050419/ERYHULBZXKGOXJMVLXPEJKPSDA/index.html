<html><header><meta charset="utf-8"><title>馮仁昭四圍超：吳宗憲台北遇襲爆缸縫9針</title></header><body><h1>馮仁昭四圍超：吳宗憲台北遇襲爆缸縫9針</h1><p>台灣名嘴吳宗憲噚日凌晨喺台灣消完夜，離開時俾人襲擊，頭、眼、肋骨都受傷，去咗醫院接受治療，縫咗九針，醫生擔心佢有腦震盪，勸佢住院觀察，但吳宗憲寧願噚日再去醫院覆診。&#13;<br> 吳宗憲前晚錄影完後，就去咗台北嘅「陶石茶坊」消夜，佢凌晨離開嗰陣，就俾約七、八名拎住鐵器嘅大漢圍毆，吳宗憲負傷去咗國泰醫院求醫，然後一行人再去報案。&#13;<br> <br> <spanclass>右眼視力幾乎零 &#13;<br> 台灣警方高度重視呢單案件，吳宗憲噚日重覺得身體唔多舒服，所以取消晒啲工作同約會，佢本來要同台灣藝術大學校長黃光男見面，討論攞「榮譽學士」嘅事，之後又要去錄影節目《我猜我猜我猜猜猜》，但節目製作人葉心話：「憲哥本想錄影時開記者會解釋，但他傷得實在不輕，頭皮削一塊、兩個眼睛也腫得幾乎張不開，才被迫取消。」據知吳宗憲最慘係傷到隻眼，𠵱家右眼嘅視力幾乎係零㖭。&#13;<br> 吳宗憲噚日接受東森新聞訪問，佢話唔知兇手係邊個同俾人打嘅原因，佢話：「不管是誰，敢這樣做的人，應該有膽出來面對，對我有意見可以告訴我，沒有必要動到我。我想這是身為諧星的悲哀，大家都以為我玩世不恭，我到了四十來歲，我可以大聲說沒對不起任何朋友。」<br> &#13;<br> <spanclass>楊崢將愛慕變歡迎 &#13;<br> 楊崢早前到德國柏林為新書拍攝封面，佢又逛柏林動物園同長頸鹿合照，重透露自己有豔遇㖭，楊崢話：「我去間有成二百年歷史嘅餐廳，個太子爺一見我就話未見過咁靚嘅中國女仔，即刻送咗八支玫瑰，話代表『ILoveYou』呢八個英文字母，我惟有笑笑口話，應該係：「『WelcomeU』先啱！」</spanclass></spanclass></p><p><spanclass>揚明醉駕停牌一年 &#13;<br> 揚明（原名林明樂）早前喺佐敦道附近因為飲醉酒，將車停喺路上，喺車入面瞓着咗，結果證實酒精含量超標逾三倍。佢卒之被控醉酒駕駛，噚日喺九龍城裁判法院承認控罪，冇聘請律師嘅佢認罪後求情，重表示已經知錯，結果被判罰款七千蚊同停牌十二個月。&#13;<br> 案件編號：KCCC2495/05<br> &#13;<br> <spanclass>劉浩龍眼細赴韓易搵食 &#13;<br> 劉浩龍噚日喺尖沙嘴出席韓國節嘅活動，佢重同表演跳韓國舞嘅女郎合照㖭。最近韓風襲港，劉浩龍就食住個勢話自己都有幾分似韓國嘅男仔，佢話：「我有一對矇豬眼嘛，可能我去韓國發展都得㗎！」如果浩龍話矇豬眼就得嘅話，馮仁昭覺得王喜可能重適合喎！</spanclass></spanclass></p></body></html>