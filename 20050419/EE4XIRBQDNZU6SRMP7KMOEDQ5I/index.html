<html><header><meta charset="utf-8"><title>Nokia6230i換靚芒配靚鏡</title></header><body><h1>Nokia6230i換靚芒配靚鏡</h1><p>記得Nokia6230推出時，銷情之凌厲的確一時無兩，當時真係總有一部喺左近！不過6230年事已高，所以Nokia早為6230預備好嘅後繼機種──6230i，日前亦已經有水貨落舖！相信10個人第一次睇見6230i，都會話「有乜唔同呀？」，之但係開機之後，就會改口話「好靚呀！」。因為6230i嘅屏幕雖然都係6萬5色，不過解像度激增至208×208像素（6230為128×128像素），畫面當堂細緻咗，就連顯示繁體中文都清秀埋！而且鏡頭亦升級至130萬像素，相片就算放大幾倍都一樣冇格仔，質素非常出色！而6230出名嘅收音機、播放MP3及藍芽功能等，6230i亦一樣應有盡有。&#13;<br>&#13;<br>記者、攝影：劉耀祥</p><p>PROFILE</p><p>制式：GSM三頻&#13;<br> 屏幕：6萬5色（208×208像素）&#13;<br> 功能：130萬像素鏡頭、藍芽、收音機、MMC卡槽、PPT&#13;<br> 體積：103×44×20mm&#13;<br> 重量：99g&#13;<br> &#13;<br> 售賣點：全新世界（27872282）&#13;<br> 地址：旺角先達廣場地下G28號舖</p></body></html>