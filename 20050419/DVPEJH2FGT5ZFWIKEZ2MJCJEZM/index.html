<html><header><meta charset="utf-8"><title>母親節臨近　念慈恩下淚<br>基仔速遞靚衫𠱁媽咪</title></header><body><h1>母親節臨近　念慈恩下淚<br>基仔速遞靚衫𠱁媽咪</h1><p>古巨基日前接拍新一輯靈芝孢子廣告，由於今次的廣告以母子情為主題，令近年一直忙於工作的基仔有感而發，猶記得有一年的母親節，基仔因在內地拍劇長達半年，很少與家人見面，為表思念和孝心，基仔即時買了一件新衫速遞給媽咪。&#13;<br></p><p>古巨基日前應邀拍攝位元堂靈芝孢子廣告，由於廣告以母子情為主題，令基仔勾起了不少回憶。基仔想起早前在內地拍劇長達半年，和家人聚少離多，他說：「有一日喺上海拍劇期間見到一件衫好啱媽咪，又適逢當日係母親節，見到街上好多人一家團聚就更加掛念媽咪，所以就即時買咗，之後即刻速遞畀媽咪。」<br> &#13;<br> <spanclass>內疚感倍增 &#13;<br> 當時基仔還致電問候母親，其母只叮囑基仔小心保重身體，不用擔心他們，基仔表示聽後更感內疚，而一向感性的他更落下男兒淚。雖然現時基仔已回港再戰樂壇，但始終工作繁忙，所以根本沒有時間陪伴家人，基仔笑說：「希望嚟緊嘅母親節都可以抽空陪媽咪食飯啦！」<br> &#13;<br> <spanclass>有專人調理 &#13;<br> 今次廣告為基仔帶來七位數字的收入，而贊助商對基仔寵愛有加，除贈他一世免費食用靈芝孢子，更會安排顧問為他調理身體。&#13;<br> 此外，由於拍攝時採用了兩個場景，其間一輛救傷車突然駛抵其中一個拍攝場地，基仔說：「當時我重以為係我哋嘅工作人員出事，但之後先知原來係隔籬office有個阿伯唔舒服，我嗰日重同佢打過招呼，個心都唔係好舒服，希望佢會冇事啦！」&#13;<br> 採訪：蔡如育</spanclass></spanclass></p></body></html>