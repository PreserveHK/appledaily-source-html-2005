<html><header><meta charset="utf-8"><title>貧病婦感激善長捐款紓困</title></header><body><h1>貧病婦感激善長捐款紓困</h1><p>「呢筆錢真係嚟得及時，救我一命，早幾日我又唔舒服入咗醫院，𠵱家身體都好弱，好想食中藥調理身體，剛剛煩緊冇錢嘅時候，就收到呢筆捐款，我好意外又好感激。」氣若游絲的陳女士，連聲感激說。&#13;<br> <br> <spanclass>曾先後兩次中風 &#13;<br> 五十二歲的陳女士，九九年發現患上心臟病，接受過「通波仔」手術，加上其夫年前病逝的打擊，這幾年她先後兩次腦中風，自此健康每下愈況，被迫辭去售貨員工作，現靠綜援金生活。&#13;<br> 「我成日覺得頭暈、頭痛，醫生話係中風後遺症，冇辦法，佢叫我盡量放鬆心情，不過，生活壓力咁大，我邊做得到吖！」她歎道。&#13;<br> 由於陳女士對多種西藥有過敏反應，在公立醫院醫生的同意下，她同時以中醫藥調理身體，雖然治療效果良好，但因中醫藥開支並不在社會福利署資助範圍之內，陳女士為籌藥費致債台高築，憂心忡忡。&#13;<br> 蘋果日報慈善基金較早前曾撥款二千元，助陳女士紓緩經濟困境，近日另將讀者捐款合共六千三百四十元，轉交她簽收。&#13;<br> <br> <spanclass>服中藥調理身體 &#13;<br> 「老實講，平日我都係病得好辛苦至去睇中醫，不過，睇完醫生就要問人借錢開飯；𠵱家多咗呢筆錢，手頭鬆動啲，我打算食多幾劑中藥、煲多啲湯水飲，希望身體會好番啲。」陳女士說。&#13;<br> 捐款編號︰C1619&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </spanclass></spanclass></p></body></html>