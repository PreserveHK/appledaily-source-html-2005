<html><header><meta charset="utf-8"><title>酒佬拍檔離婚收場</title></header><body><h1>酒佬拍檔離婚收場</h1><p>奧斯卡得獎電影《酒佬日記》導演亞歷山大佩恩（AlexanderPayne），早排同結婚兩年嘅《酒佬》女主角老婆Sandra正式分居，而現年三十四歲嘅Sandra亦已經入稟洛杉磯高等法院，申請同四十四歲嘅亞歷山大離婚，並且要求佢支付贍養費。亞歷山大同Sandra係喺○三年一月結婚，兩夫婦重未有小朋友。</p></body></html>