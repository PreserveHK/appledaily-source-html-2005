<html><header><meta charset="utf-8"><title>邁向十周年NeighborhoodxMadfootCool爆黑魂</title></header><body><h1>邁向十周年NeighborhoodxMadfootCool爆黑魂</h1><p>日本原宿品牌Neighborhood自96年成立至今，邁向10周年，今季出書兼大搞W-Name別注，最近為adidasSuperstar35周年出嗰對黑魂Superstar，一出即斷不在話下，而且炒價重係最高！今回搭上原宿鞋王癲腳（Madfoot呀！），推出三對唔講以為係Vans的全黑Chukka，由潮舖Juice引入，各位唔使捱炒價！&#13;<br>&#13;<br>記者：胡卓琳　攝影：周旭文</p><p>Neighborhood最愛黑色</p><p>由瀧澤伸介創立原宿品牌Neighborhood，時裝靠軍事成名，雖然去年有意淡出軍事之列，一時Worker、Biker，一時又皮褸、手套、長Boots等等非軍事創作，不過似乎本性難移，今年再度軍事一番，M-65軍褸、子彈及軍鏈圖案恤衫，軍味再度濃厚，不過不能改變的是Neighborhood最Like的黑色創作，好似就算Crossover鞋款都只一味得黑黑黑，3對黑魂Chukka，全部均齊碼（女裝Size都有呀！），有態度亦夠低調！</p><p>DetailsCheck</p><p>Madfoot原宿土生土長</p><p>今次Neighborhood揀中合作單位Madfoot來頭絕對唔嘢少，兩雄雙會，合作早有前科，Madfoot創立於2001年11月，至今已推出超過300款波鞋，於日本擁有超過100個售賣點，主理人為金井龍司及真柄尚武，兩人於成立Madfoot前經已是東京裏原宿著名Atmos波鞋店的店員，首次攜手設計的「MadDaaamI」，推出當日即售罄，自此一夜成名，風靡日本潮流界，及後曾與美國及日本多個品牌合作，是少數土生土長以波鞋為首的裏原宿品牌。&#13;<br> &#13;<br> 銷售點：Juice（28810173）&#13;<br> 銅鑼灣百德新街53號2樓A室</p><p>Porter湊熱鬧</p><p>今次Neighborhood大搞W-NameProducts，除咗有以上介紹同Madfoot合作的3對Chukka之外，同樣矚目當然要數今年70大壽的Porter，連佢老人家都嚟湊熱鬧，其中的彩間袋就尚未登場，不過金、銀色PorterLogo的袋就有得賣喇！</p></body></html>