<html><header><meta charset="utf-8"><title>最後豪掃！《星戰3》新貨周周清</title></header><body><h1>最後豪掃！《星戰3》新貨周周清</h1><p>5月19日正式上畫的最後一集《星戰3》，率先在4月2日玩具反斗城的星戰玩具搶購戰中爆發威力。原以為首批星戰玩具抵港後，搶購潮稍微降溫，但原來半個月後，人流旺、返貨快的旺角玩具店銷量，每逢入貨後的一星期內必定搶購一空，其他合作單位如Baleno、Lego更齊齊起哄！&#13;<br>&#13;<br>記者：楊一凡　&#13;<br>攝影：伍慶泉、林栢鈞&#13;<br>模特兒：阿棋&amp;阿祥（d8）</p><p>《星戰3》反面兼爛面</p><p>《星戰》導演佐治曾說過，《星球大戰前傳三：黑帝君臨》是星戰系列中最黑暗的一集。Anakin在片中會變成邪惡兼爛面的黑武士DarthVader，跟師傅Obi-Wan反目。正邪鬥鬥鬥，殺到Jedi武士和片中好人死得八八九九時，阿長毛Chewie就會再出現，Obi-Wan師傅Qui-Gon亦順道登場。一句講晒：正義長存！&#13;<br> &#13;<br> 網上預告片：www.starwars.com/episode-iii</p><p>即買即玩連環戰</p><p>反高潮：兵仔貴過機械人</p><p>在旺角兆萬遇上前來掃貨的星戰兄弟，二人早在玩具反斗城買咗發聲劍及黑武士套裝，現在掃埋公仔。哥哥買士兵，弟弟買鍍金機械人，勢估唔到白色士兵價，竟然比金色機械人貴！老闆解釋：「士兵係一對對咁買，有心湊夠一個戰隊的人，實會買齊幾對士兵，士兵價錢因而拉高。機械人只係單隻出現，單打獨鬥，所以咪平啲囉！」&#13;<br> 兄弟二人對款式不夠齊全有點不滿，佢哋話：「星期一打來問都有好多款式，但媽咪要我哋默書100分先買，等到星期六先派番本簿，晏晝即刻趕來，點知都俾人買晒！」</p><p>必炒！4月21日黑薯頭抵港</p><p>今年的《星戰3》，連ToyStory都湊熱鬧，設計了一款極Cute的黑薯頭武士，揭起薯殼，就變成黑武士公仔，既可愛又可惡。它將於本月21日在日本登場，有份售賣黑薯頭武士的SupermanToys老闆話會即刻返貨：「呢款公仔每個只賣百幾蚊，訂10個先返到1個。因為數目少、個個想要，炒硬！」&#13;<br> </p><p>巡場Fan：配角開始斷貨</p><p>星戰迷Chris，四月起隔日就巡玩具反斗城的星戰場，「論收藏價值，閒角比主角優勝，因為主角集集有、公仔次次出，但配角一集就死，產品亦只出一次，極具收藏價值！今期最受歡迎的智者ShaakTi和武士BarrissOffee手工好、造型靚、好搶手，銅鑼灣分店已經斷貨，尖沙嘴分店只賣剩幾個。」</p><p>敗金小姐：成萬蚊儲主角</p><p>對一般星戰迷而言，主角始終是必買品，DeeDee話：「雖然次次都有主角公仔，但勝在款多，所以設計得精細，變化亦大。你細心留意每件配件都做得好細緻，師傅和徒弟各自插劍個位都唔同，豪華版連塊斗篷都軟熟過人，我六集夾埋花咗近萬蚊買公仔。今次反正係最後一集，再豪一鋪！」</p><p>星戰搶錢商團&#13;<br>&#13;<br>1.Baleno星戰衫</p><p>今年星戰Tee版權轉交Baleno，印畫圖案共8個，分男、女及小童尺碼，可加錢換購黑武士兒童吹氣梳化。</p><p>2.LEGO星戰公仔</p><p>LEGO共推出10款《星戰3》積木，當中以CloneTurboTank最大盒、最有難度。</p><p>3.星戰Game</p><p>星戰Game於四月尾推出，這款即插即玩的經典街機遊戲，一機集合５個遊戲，四月底在Sogo、UNY、吉之島、玩具反斗城及千色店有售。$199</p><p>紐約搶到香港！</p><p>店舖資料</p><p>（a）玩具狂熱ToyHunters（23884677）&#13;<br> 地址：旺角兆萬中心216至218舖&#13;<br> &#13;<br> （b）SupermanToys（23662688）&#13;<br> 地址：旺角兆萬中心222舖&#13;<br> &#13;<br> （c）玩具反斗城（29916222）&#13;<br> 地址：尖沙嘴海運大廈地庫032</p></body></html>