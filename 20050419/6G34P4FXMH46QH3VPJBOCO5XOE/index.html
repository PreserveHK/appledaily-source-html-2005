<html><header><meta charset="utf-8"><title>　　林煥光今重現江湖？ - 李八方</title></header><body><h1>　　林煥光今重現江湖？ - 李八方</h1><p>前任特首辦主任林煥光今日五十四歲生日，八方首先祝佢身體健康，身心愉快。如冇意外，WK（林生嘅英文名縮寫）今日會現身於AO歡送老董晚會，到時班AO應該可以畀佢一個驚喜，喺送別老董之餘，為佢慶祝埋牛一。&#13;<br> 八方聽聞，WK喺班舊同袍心目中，係一個政務主任嘅最佳典範，佢不但平易近人，從不擺款，亦事事為人着想，好似當年佢做公務員阿頭，就成日掛住啲叻同事，好似羅范椒芬等嘅升職問題，甚至連自己個位都可以讓畀人做；至於對上司，WK就更冇得頂，肯定係第一種忠誠，如果唔係感情問題，佢一定有排做官。&#13;<br> 雖然人走咗，班AO都好掛住WK，有人重話，如果佢重喺特首辦，煲呔就更無敵，呢個世界好難講，或者新的特首會再搵佢幫手呢？邊個知。&#13;<br> 陳太、煲呔等猛人今晚都會出席歡送會，老董肯雙手奉送番個江山畀班公僕，於禮都要多謝人嘅。&#13;<br> &#13;<br> <br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>