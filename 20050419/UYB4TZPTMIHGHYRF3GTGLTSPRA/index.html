<html><header><meta charset="utf-8"><title>　　達仔多謝唐唐抬舉 - 李八方</title></header><body><h1>　　達仔多謝唐唐抬舉 - 李八方</h1><p>香港今日真係好唔得閒，因為45條關注組四大狀首次主辦法律界反釋法沉默遊行，唔知有幾多人參加，八方一定去支持吓，因為中共實在好離譜，乜都得，咁如果法律界都唔表態反對，香港好快玩完。&#13;<br> 好似特首選舉，中央今次又欽點咗煲呔，好彩有李永達出嚟，明知未必有一百個提名，都要挑戰煲呔。白鴿黨黨友都估達仔喺六月中就可以收工，點都諗唔到唐唐會咁睇得起佢，噚日喺電台話，自己唔知可唔可以做到○七年，因為如果達仔贏咗，一定唔會搵佢做財司。&#13;<br> 達仔聽到唐唐此言，笑到合唔到嘴：「唐唐實在太抬舉我啦。」既然係咁，如果佢真係承唐唐貴言大冷跑出，佢一定會考慮請番唐唐，最多叫單仲偕讓位啫。&#13;<br> &#13;<br> <br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>