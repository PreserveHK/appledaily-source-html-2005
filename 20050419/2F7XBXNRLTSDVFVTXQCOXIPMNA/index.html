<html><header><meta charset="utf-8"><title>　　呂明華終於冇失控 - 李八方</title></header><body><h1>　　呂明華終於冇失控 - 李八方</h1><p>呂明華主持政制事務委員會，開親會都壓唔住個場，成日要副主席曾鈺成提水，不單止超晒時散唔到會，重搞到個會嘈過街市、亂過亂世佳人。&#13;<br> 不過噚日嘅會就好罕有咁冇出事，唔知係向《殘酷一叮》偷咗師，呂明華噚日學精咗，每次議員發問都計時，一過五分鐘就叮佢，點都唔畀佢哋再講落去，就算林D9要講都唔畀面，怪唔之得一散會，呂明華即刻話：「規定五分鐘，的確係好做好多！」&#13;<br> 但由於今次個會冇出事，搞到冇晒娛樂性，唔會再出現上次「指鹿為馬」係唔係冒犯嘅爭拗，八方少咗好多新聞可以寫。點都好，八方過去彈咗呂明華咁多，今次真係要讚吓佢有啲進步。&#13;<br> &#13;<br> <br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>