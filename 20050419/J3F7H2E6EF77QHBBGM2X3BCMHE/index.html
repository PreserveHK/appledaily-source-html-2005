<html><header><meta charset="utf-8"><title>專家：應鼓勵子女多嘗試<br>過份呵護兒童自理能力差</title></header><body><h1>專家：應鼓勵子女多嘗試<br>過份呵護兒童自理能力差</h1><p>【本報訊】新一代的小朋友都是「天之驕子」，每日忙於參與各式各樣的課餘「訓練」，在家吃「殘廢餐」，甚至外出吃飯有傭人常備剪刀剪碎食物，加上父母愛清潔，要小孩長期穿尿片，結果剝削了孩子學習自理能力的機會。有職業治療師指出，在求診的小孩中，其實絕大部份不是肌肉協調出現問題，只是父母過份呵護所致，又解釋長期缺乏自理能力，只會令小朋友自我形象下降。　記者：張嘉雯</p><p>「因為屋企無做開，同埋𠵱家好多家庭都有工人，可能驚俾主人鬧，乜都幫晒小朋友做，啲小朋友讀到幼稚園高班都重要工人餵。」註冊職業治療師陳薏鈴表示，小朋友缺乏自理能力的情況愈來愈普遍，公公婆婆也是「幫兇」，「𠵱家啲家庭通常生得少，小朋友一郁，啲公公婆婆即刻幫佢做，覺得佢做唔到，以前一間屋有八個細路仔，肚餓就自然學得識自己攞嘢食。」<br> &#13;<br> <spanclass>「返到屋企唔使做」 &#13;<br> 「啲小朋友唔係做唔到，但係好多媽咪都怕污糟，𠵱家好多人都潔癖得太緊要，同埋小朋友知道返到屋企唔使做，自然就唔肯做，整整吓就一定要餵。」陳薏鈴說，有些家庭甚至認為小孩用手拿食物不衞生，結果子女連拿食物的能力也掌握不到。&#13;<br> 她又稱，現在二、三歲的小朋友已經很忙碌，每天幼稚園下課後要參與各種課外活動，例如Playgroup（遊戲小組）、鋼琴班、游泳班，自理能力的基本訓練反而欠奉，「根本迫到佢哋做唔到最基本嘅嘢，佢沖完涼已經攰到發晒脾氣，重點叫佢做呢？」&#13;<br> 缺乏自理能力的情況在升小學後更為明顯，因為在全日制小學內，小孩需留在學校用膳，與同學有所比較，若其他同學懂得用筷子，自己仍只能用叉、匙羹吃飯，就會影響信心，變得依賴、易「𤷪𤺧」，若情況不改善，即使踏入十六、七歲的青年期，可能「重唔識得夾魚，思想唔成熟，唔會自己計劃啲嘢或者諗方法解決，淨係識等阿媽幫佢搞。」相反，自理能力較好的小朋友，成績較好，性格也較開朗。&#13;<br> 陳薏鈴提醒家長應該多鼓勵小朋友嘗試自己進食及穿着衣履，不要因為「怕污糟」而剝削孩子嘗試的機會，讓小孩與成年人同枱吃飯，模仿父母的進食方式，也可以教小朋友「餵公仔食飯」，讓他們學習使用匙羹，最重要是多與傭人溝通，訂下小朋友嘗試的界線。</spanclass></p></body></html>