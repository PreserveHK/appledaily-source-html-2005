<html><header><meta charset="utf-8"><title>畢彼特「轉會」TAGHeuer</title></header><body><h1>畢彼特「轉會」TAGHeuer</h1><p>Basel表展曲終人散，睇表之餘，今日睇人！&#13;<br>親耳驗證，最惹女性談論的並非甚麼名表，而是TAGHeuer竟然請得郁BradPitt作代言人！有留意BradPitt與手表的關係，你當然記得BradPitt多年來都替日本Rolex專賣店Evance作代言人，拍過電視及平面廣告，戴的是Daytona、Submariner！雖然唔係全球代言人，但之前見親BradPitt就諗起「撈」。今日TAGHeuer的嶄新代言人，除畢彼特突然「轉會」之外，當有奧瑪花曼、美少女網球手舒拉寶娃……而一向同F1賽車關係密切的TAG，更挖來F1賽車手Montoya（蒙托亞），你會問：愛彼（AP）舊年先幫Montoya推出RoyalOak特別版咋喎！搞乜今年就轉會？據知AP去年只與Montoya個人達成合作協議，屬於一次過，但TAGHeuer就一次過與其賽車隊TeamMcLarenMercedes簽約，所以你會見到同屬McLarenMercedes的Kimi亦是TAG的代言人。細心一睇代言人名單，發覺有十多人，連姚明都係TAG代言人，不過暫時雜誌上未見有佢嘅廣告！</p><p>查詢：www.TAGHeuer.com</p><p>TomFord轉行出化妝品出眼鏡</p><p>TomFord劈炮唔撈Gucci差不多一年後，終於名草再有主，並唔係行時裝，而係同美國美容大集團EsteeLauder結盟，最快於今年秋季推出全新彩妝系列「TomFordforEsteeLauder」，而以TomFord為名的一條全新獨立妝容系列則會在明年春季推出，除了化妝品外亦會包括香氛等美容項目。&#13;<br> TomFord出化妝品呢件事實在幾爆，但呢位名氣大過天嘅時裝明星喺記招上對答好得體，佢話「成立TomFord化妝品牌已想了很久，目前終於由EsteeLauder圓夢」喎，都真係幾得。其實除了化妝品外，TomFord亦染指眼鏡業，佢跟一齊喺Gucci打江山嘅老拍檔DomenicoDeSole亦向意大利眼鏡名廠MarcolinGroup招手，計劃推出一條以TomFord為名的眼鏡系列。蟄伏一年終於動作頻頻，TomFord亦老實講是因為「姣婆守唔到寡」，一方面搞緊佢套電影，但電影製作需時，佢怕大家好快忘記佢咁話。&#13;<br> 搞咁多嘢都唔返老本行時裝，呢位明星亦有一套解釋，佢話一年幾個系列又要應付時裝展、傳媒等等一大堆嘢實在未Ready喎，計我話係未搵到大水喉就真。&#13;<br> &#13;<br> 記者：吳小明</p></body></html>