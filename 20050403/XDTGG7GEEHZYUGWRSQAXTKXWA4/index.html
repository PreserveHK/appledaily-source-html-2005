<html><header><meta charset="utf-8"><title>PumpFuryChanel平民版出爐全面挺Pump！</title></header><body><h1>PumpFuryChanel平民版出爐全面挺Pump！</h1><p>雖然曾蔭權能否坐正都重係未知之數，但潮流興「挺曾」，就連波鞋界Reebok都話力撐！支持「挺Pump」之作，正係連曾司長都愛着的PumpFury。今次再戰江湖有銀灰色，無錯！亦即係當年同ChanelCrossover嗰對嘅平民版，對比炒到過萬嗰對Chanel版，呢對平民行貨當然抵玩好多！重有其他「挺Pump」作品，Pump迷請留意！&#13;<br>&#13;<br>記者：胡卓琳　攝影：梁細權、黃子偉</p><p>無孖CLogo一千有找&#13;<br>銀灰色PumpFuryCatwalk$989</p><p>呢對首次推出的銀灰色PumpFury，顏色同之前Reebok×ChanelCrossover嗰對一樣，雖然無孖CLogo，不過着落一樣好Fashion，加上Reebok獨有的PumpCustomFit技術，可以自由調校鞋面氣囊舒適及保護程度，價錢一對唔過千，比起不作公開發售的Chanel版，有錢都未必買得到，化算好多。型就夠晒型，可惜只得銀灰色，容易污糟，錫住着呀！</p><p>曾炒到$18,000&#13;<br>銀灰色Reebok×ChanelPumpFury&#13;<br>（參考商品）</p><p>呢對就係當年話題作，Reebok×ChanelPumpFury，由當年潮流教父藤原浩着嚟香港，重着住落旺角波鞋街掃貨！當年ChanelModel都係着住喺FashionShow度行Catwalk，不過有得睇無得買，Sorry！所以夠晒矜貴。不過香港神通廣大嘅水貨佬就曾經班到幾對返嚟，炒價曾經一度炒到萬八蚊一對，仍然有價有市，都咪話唔誇張！</p><p>PumpFury靠Bjork翻身</p><p>PumpFury於94年推出，其獨特的外形設計成為帶領波鞋界LacelessSlipOn鞋款的先鋒，加上改良的InstaPump技術、Fashionable的設計，應該好賣得吖！可惜當時市場反應麻麻，沉寂多時，多得潮流IconBjork一着而紅，PumpFury立即平地一聲雷Hit起。多年來不斷改良，01年的千禧版FuryMillennium，擁有加強緩震技術的新科技DMX，及後04年推出的Fury2，其內置的iPump氣囊，更加令人拍案叫絕，就係不斷求變，令PumpFury於波鞋潮流界更加站穩陣腳。</p><p>Reebok今年繼續Pump&#13;<br>籃球Pump</p><p>PumpOmniLiteDS$749（約5月中推出）&#13;<br> 復刻版的Omni迎合外形討好，早前更被日牌Revolver睇中推出特別版，如今呢對全新Color講到明係LimitedEdition，當然有價值。</p><p>ATRPump$989（約4月中推出）&#13;<br> ATR全名係AboveTheRim，中文解作籃球框之上，即係入樽囉，中國NBA籃球球星高佬姚明都係着呢對ATR，不過就係藍白色。</p><p>網球Pump</p><p>CourtVictoryPump$799（約4月中推出）&#13;<br> 復刻版CourtVictoryPump，張德培當年曾經穿着佢於網球場上奪標，因而人氣大增，極受歡迎，除咗ThePump技術外，其Hexalite高緩震技術，能有效地分散於打網球時急速走動和開球時跳躍動作所造成的腳部壓力。</p><p>一周波鞋情報</p><p>壓花板鞋NikePaulRodriguezZoomAirLow$999&#13;<br> 即改良版的NikeAngus，屬滑板鞋款，鞋身有「R」字壓花及ZoomAir外露，幾特別！</p><p>黑×白色NikePaulRodriguezZoomAirLow$999</p><p>粉紅迷彩NikeForce1$1,099&#13;<br> 驟眼睇重以為係粉紅迷彩的BapeSta，實情係NikeForce1粉紅迷彩女裝版，夠晒Fancy！</p><p>四葉草NikeAirForce1$999&#13;<br> 鞋踭及鞋舌位置都有幸運四葉草Logo，係日本3月14日WhiteDay紀念版。</p><p>售賣點：HeadCoach（27710163）&#13;<br> 旺角瓊華中心2樓209號舖</p></body></html>