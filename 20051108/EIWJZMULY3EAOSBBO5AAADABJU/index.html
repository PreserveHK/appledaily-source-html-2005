<html><header><meta charset="utf-8"><title>京官回程行李一大籮</title></header><body><h1>京官回程行李一大籮</h1><p>中國國家旅遊局去台灣嘅旅遊考察團十日嘅行程已經結束咗，六十五人嘅高級代表團，帶成二百幾箱行李走。入面有好多都係各單位送畀代表團嘅資料同禮物，淨係茶葉都五款。所有禮物當中，最有價值應該都係台灣觀光協會送給佢哋每人一張DVD，裏面有晒每位團員喺台灣期間嘅「全紀錄」，工作人員為咗趕製DVD，三十六個鐘不眠不休先完成。</p></body></html>