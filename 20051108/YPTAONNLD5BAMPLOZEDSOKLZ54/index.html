<html><header><meta charset="utf-8"><title>競投極品普洱做善事</title></header><body><h1>競投極品普洱做善事</h1><p>雲南馬幫極品普洱茶十六號會喺北京萬壽寺進行拍賣，部份款項將會捐畀希望工程。早喺今年五月一日，一支由四十幾個趕馬人、一百二十匹馬組成嘅馬幫，馱運四噸普洱茶由雲南出發，歷時五個半月，行咗四千幾公里，喺十月十日抵達北京，重現一百六十六年前雲南馬幫進京獻茶嘅歷史。&#13;<br> </p></body></html>