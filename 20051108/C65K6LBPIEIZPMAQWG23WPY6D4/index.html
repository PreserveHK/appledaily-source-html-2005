<html><header><meta charset="utf-8"><title>建行被指為人造美女</title></header><body><h1>建行被指為人造美女</h1><p>建設銀行作為內地四大國有銀行首家海外上市嘅銀行，啱啱喺香港融資約六百二十億港元，成績算唔錯。但弊在啲學者唔係咁諗呢！北京人大經濟學院嘅教授周業安撰文指，單睇建行嘅成績，十足十一個人造美女。文中指建行之所以能夠「麻雀變鳳凰」，全靠中央喺背後花咗（注資）四千六百億人民幣嘅巨額整容費，才換嚟漂亮嘅財務數據咁話。</p></body></html>