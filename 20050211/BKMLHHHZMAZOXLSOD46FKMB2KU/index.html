<html><header><meta charset="utf-8"><title>赤口避忌：<br>赤口財位位正西入元朗潮玩豪食</title></header><body><h1>赤口避忌：<br>赤口財位位正西入元朗潮玩豪食</h1><p>今日赤口，民間傳統一貫認為容易嗌交兼多口舌之爭，所以大家都避拜年，改為拜車公咁話，不過除咗拜神咁例牌嘅節目外，不妨到今日最佳吉位去沾沾好運，據李丞責師傅表示，今日財位位正西面，一於就踩入元朗探探食神韜韜，等佢帶大家潮玩潮食！&#13;<br>&#13;<br>記者：吳小明　攝影：林栢鈞&#13;<br>模特兒：Christy&amp;Nic@Jamcast&#13;<br>化妝：ClaudyYuen@AtomicAttack&#13;<br>髮型：Jacky@AtomicAttack&#13;<br>鳴謝：李丞責師傅</p><p>遊樂篇&#13;<br>屏山文物徑睇圍村</p><p>入到元朗第一站，地靈人傑，當然先去吸收吓文化氣息。屏山文物徑是香港歷史最悠久的地區之一，新界五大族之一的鄧氏其中一支早於十二世紀時經已定居於此。文物徑蜿蜒於坑頭村、坑尾村和上墇圍，長約一公里，將多座典型中國傳統建築接連起來，信步便可領略過往新界的傳統生活面貌。&#13;<br> &#13;<br> 1&gt;楊侯古廟為元朗區六間供奉侯王的廟宇之一，相傳已有數百年歷史。&#13;<br> 2&gt;覲廷書室專為村中子弟準備科舉考試而建。&#13;<br> 3&gt;書室內收藏百年前的書枱及課本等，仍然保存得甚佳。&#13;<br> 4&gt;這口古井在二百多年前上墇圍立村前已存在，曾一度是坑頭及上墇圍兩村食水的主要來源。&#13;<br> 5&gt;上墇圍為文物徑沿線唯一的圍村，已有二百多年歷史，布局整齊別致。&#13;<br> 6&gt;聚星樓是香港現存唯一的古塔，有超過六百多年的歷史，早於2001年被列作法定古迹。</p><p>開放時間：部份古迹如覲廷書室及鄧氏宗祠等初一至初三內部不開放，但仍可遊覽建築物外觀。</p><p>飲食篇&#13;<br>搵韜韜食正宗圍村菜</p><p>想食到真正圍村菜風味，梗係幫襯韜韜間出晒名嘅大榮華酒樓，等韜韜為大家準備三道圍村人必食的新年菜式啦。</p><p>■最後奉上香芋臘味菜片炒飯（$35）及馳名馬拉糕（$56）作甜品，就完成一頓完美的晚宴。&#13;<br> &#13;<br> 地址：大榮華酒樓（24769888）&#13;<br> 元朗安寧路2-6號&#13;<br> 營業時間：年中無休，晚市由6pm開始</p><p>衣着宜忌篇</p><p>據李丞責師傅表示，想赤口免口角衣着可以遵從以下原則：以灰色打扮為主，因為灰色有令人頭腦冷靜的作用，飾物可戴黑瑪瑙，因為黑瑪瑙亦有擋煞及化解是非的功用。</p><p>售賣點：&#13;<br> izzue（25063669）銅鑼灣時代廣場601號舖（初二啟市）&#13;<br> MariaBeans（25730098）銅鑼灣信和廣場地下G9號舖（初三啟市）&#13;<br> 晶蓮坊（25041118）銅鑼灣恩平道17號C地下（初四啟市）</p><p>家居擺設篇</p><p>李師傅說，今年的代表是非的三碧星位於東南位，故此任何利器或反光的東西如剪刀、鉸剪等都唔好放在屋內東南位，連有動態意味的物件如鐘表亦要避免，相反可以放綠色植物化解戾氣。</p><p>捐血可擋災</p><p>紅十字部份捐血站將會於年初三「開工」，今年犯有凶星如「飛刃」、「血刃」、「死符」及「五鬼」等的生肖（雞、牛、虎等），容易飛來橫禍，可以去捐血、洗牙及驗血等化解戾氣。即日至14日情人節捐血，更可獲贈甜心版分享愛心手表一對。&#13;<br> &#13;<br> 捐血站地址&#13;<br> 銅鑼灣怡和街42至44號華人銀行東區大廈1樓（28342084）&#13;<br> 旺角西洋菜街南2號A銀城廣場三樓（27705930）&#13;<br> 荃灣大河道8號（24142378）&#13;<br> 沙田正街1號A香港紅十字會白普理沙田中心一樓A（26030100）</p><p>購物篇&#13;<br>逛元朗最潮商場</p><p>有元朗「利時」之稱的喜利商場，是元朗街坊眾口一詞最潮之地，商場內部裝修雖然殘咗啲，但正正有份尋寶Feel，年初三依然會有唔少潮舖開門做生意，即刻昅昅有乜正嘢先。</p><p>最Hip潮舖Wish</p><p>熱愛HipHop文化的老闆難得選擇在喜利開舖，牌子也是潮友極鍾意的PellePelle、VonDutch等。</p><p>■潮番嘅Timberland，呢對喺五月號嘅《Woofin'》雜誌都有煲。$890（Wish）&#13;<br> &#13;<br> WishSUAD（24776303）&#13;<br> 地址：元朗喜利商場一樓3號舖&#13;<br> 初三營業時間：2pm-7pm</p><p>性感內衣RoyalBrava</p><p>年初六就係情人節，未買禮物嘅可以諗諗送套性感惹火內衣畀女友，計落有So呀。RoyalBrava的品牌多來自韓國，款靚但價錢平，抵買。</p><p>RoyalBrava（35211527）&#13;<br> 地址：元朗喜利商場一樓32號舖&#13;<br> 初三營業時間：2pm-9pm</p><p>韓國平價時裝Elixir</p><p>韓風吹得咁盛，平平哋幫襯買件韓國製靚衫，幾潮嘅款都有。</p><p>Elixir（92365449）&#13;<br> 地址：元朗大馬路211-233號喜利商場一樓4號A舖&#13;<br> 初三營業時間：3pm-10pm</p></body></html>