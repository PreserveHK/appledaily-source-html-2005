<html><header><meta charset="utf-8"><title>爆機狂迷：<br>蘋果價幫你慳利是錢掃盡打機發財套餐</title></header><body><h1>爆機狂迷：<br>蘋果價幫你慳利是錢掃盡打機發財套餐</h1><p>農曆新年雖然都係大節日，不過好多商舖早已收爐，可以話無處可去，加埋今日更係年初三「赤口」，不宜出門拜年，最佳節目首選係喺屋企打機。各位呢幾日相信都𢭃咗唔少利是，不如用嚟掃平Game返屋企慢慢玩。今日《蘋果》就預備咗幾個套餐等你「食」，保證你大豐收。&#13;<br>&#13;<br>記者、攝影：許福合&#13;<br>ImageGirl：Fion</p><p>以下幾個新年大餐，各有特色，有主機加遊戲，亦有特價平Game，各位請慢用。讀者只需手持今日本版，到灣仔東方188商場256號舖嘅DreamStore，就可以優惠價購買。</p><p>1＋1發財套餐&#13;<br>好事成雙</p><p>PSP已經推出一段時間，憑多功能玩法上位，屏幕更同傳統手提機唔同，以着重影音功能為主，加上貨源不多，故此仍然係唔少人嘅Dream機。遇着大家𢭃咗唔少利是錢，相信唔少人都有計劃買番部機過吓癮。當中又以豪華版較為吸引，配件齊全，有齊專用耳筒、線控、32MBMS同機袋，襯埋一套先夠完美！今次套餐優惠除咗主機外，更可隨便選擇一隻PSP遊戲，當中包括九成九人出Game首選嘅《真．三國無雙》，另一款超水準《RIDGERACERS》實車遊戲，都係機迷之選。&#13;<br> &#13;<br> 市價：共約$3,180&#13;<br> 蘋果價：$2,680（加送USB接駁線）</p><p>PSP淨機版跟Game</p><p>想再慳啲齋買PSP主機玩Game，就可以諗吓呢套PSP普通版，包含一部PSP主機，雖然冇跟耳筒、機袋等配件，但仍然可以任選一隻PSP遊戲，計落都只係2千多啲，幾抵玩。&#13;<br> &#13;<br> 市價：共約$2,780&#13;<br> 蘋果價：$2,180（加送USB接駁線）</p><p>橫財就手</p><p>雖然唔少人都將PSP同NDS比較，不過講到價錢，NDS就比豪華版PSP平咗近半，如果預計利是錢唔多者，NDS就最有機會唔使貼錢都買到，話唔定計落有錢剩，重可多掃幾隻遊戲返去慢慢玩。今次預備嘅套餐就更包埋《SuperMario64DS》遊戲，當中好玩之處，係可用盡NDS機能，如雙芒、WiFi無線對戰等，其輕觸式屏幕比起十字掣操控，更係相當之就手㖭！&#13;<br> &#13;<br> 市價：共約$1,650&#13;<br> 蘋果價：$1,448</p><p>大殺三方</p><p>《Biohazard4》美版搶先推出，故事畫面都相當出色，而且美版更會比日版更血腥暴力，力抗一堆暴民，所以吸引到唔少機迷注意，趁住農曆新年幾日假期，有無打算煲爆佢？無GC？唔緊要，一於主機連遊戲一齊帶返屋企啦！&#13;<br> &#13;<br> 市價：共約$1,430&#13;<br> 蘋果價：$1,198</p><p>長跑長有</p><p>近期《GT4》人氣爆晒燈，見街兩個月仍頻頻斷貨，據稱中文版銷量相當好，破咗三年前《GT3》喺香港嘅紀錄。雖然專用軚盤GTForcePro依舊斷晒市，不過用手掣玩都有唔錯效果，好多人覺得唔夠皮，翻轉頭搵隻《GT4：序章》買㖭。《GT4》行貨價$448好難有水位走，不過DreamStore老闆話買一送一，私人跟多隻《GT4：序章》畀你，大概即係慳番$120度，好Game儲一套，買齊兩集《GT4》就真係有排煲啦。&#13;<br> &#13;<br> 市價：共約$568&#13;<br> 蘋果價：$448</p><p>貨如球轉</p><p>XBOX《WinningEleven8》剛剛推出，可以話XBOX玩家必備遊戲之一，打算新年買Game更着數，只要買XBOX版《WE8》，加多$68，就可以多購一款遊戲，玩家可以選擇《BLINX2》、《CallofDuty》或《蜘蛛俠2》之中一款，夠晒抵玩！&#13;<br> &#13;<br> 市價：共約$598&#13;<br> 蘋果價：$367</p><p>過年煲Game推介</p><p>放假最啱就將年中錯過唔少好玩遊戲一次煲番晒，以下幾隻Games不妨趁開年補貨，玩番夠本。</p><p>實用周邊着數價</p><p>除咗各類主機套餐，還有各種機迷至愛配件，都可以用蘋果價買到。</p><p>KOEIPSP機袋</p><p>雖然豪華版PSP已經包括一個專用機袋，不過呢款KOEIPSP機袋設計用法又大為不同，可以掛喺腰，讓人人都知道你已經擁有最新至潮嘅PSP！而且保護度比原廠重好。&#13;<br> 原價：$250　蘋果價：$180</p><p>PS2特別版記憶卡</p><p>PS2記憶卡雖然係好基本配備，不過有唔少遊戲都推出特別版，包裝同設計都好精美，當中包括《決戰II》、《BiohazardOutbreak》、《FightingJam》、《櫻大戰V》及《TalesofRebirth》。&#13;<br> 原價：$220　蘋果價：$160</p><p>京王子GBA配件</p><p>雖然NDS推出咗，不過GBA機主仍大有人在，而配件嘅選擇更有唔少，好似京王子呢套GBA配件系列，就有齊補貼、耳筒、叉機同機袋，功能齊全。&#13;<br> 原價：$80蘋果價：$30</p></body></html>