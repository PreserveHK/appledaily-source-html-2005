<html><header><meta charset="utf-8"><title>SONY新DC屏幕加大碼</title></header><body><h1>SONY新DC屏幕加大碼</h1><p>早前SONY宣布推出P150時，因為機仔細細而配備720萬像素SuperCCD哄動一時，搞到好多廠商加快700萬像素級別嘅開發。後繼機P200亦剛上場，雖然解像度仍維持720萬像素，不過就加入唔少改良地方。當中有兩點最突出，第一係屏幕由1.8"擴闊至2"，睇數字以為分別不大，其實用落就知不論拍攝或睇相，都舒服得多。另外就係加入底座配件Cyber-shotStation，除可作充電用途外，重可直駁電視睇相睇Movie，以P200嘅640ｘ480（30fps）貼近DVD質素嘅動畫拍攝功能，喺電視上睇都有不俗嘅效果，用家重可透過紅外線遙控操作，相當之方便實用嘅設計。&#13;<br>&#13;<br>記者：徐影龍&#13;<br>&#13;<br>SONYStylesHK&#13;<br>查詢電話：28931183</p><p>PROFILE&#13;<br> 感光元件：720萬像素SuperCCD&#13;<br> 變焦：3ｘ光學＋3.6ｘ數碼&#13;<br> 屏幕：2”&#13;<br> 重量：144g&#13;<br> 儲存媒體：MS/MSPro&#13;<br> 體積：108ｘ52ｘ27mm</p></body></html>