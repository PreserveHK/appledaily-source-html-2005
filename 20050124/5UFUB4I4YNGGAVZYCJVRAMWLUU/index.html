<html><header><meta charset="utf-8"><title>有心人長期收集<br>股路縱橫：華人值得留意</title></header><body><h1>有心人長期收集<br>股路縱橫：華人值得留意</h1><p>港股上周走勢繼續反覆偏軟，雖然全周跌幅只有13點，但市場氣氛頗淡，投資者入市興趣不大，加上油價反彈，美股持續下跌，以及期指周五結算，因此相信港股短期調整應未完，仍須下試13000至13200支持，即使反彈後，仍會繼續尋底。&#13;<br> 香港華人（655）去年底做咗場大騷，1日之內，股價大漲90%，由1.10元搶上2.10元，收2元，急升原因係市場話染濠，但其後未有消息跟尾，股價亦出現大幅調整，近日且落到1.20元水平。&#13;<br> 華人業務好單純，手持現金同高流動性的股票投資，每股資產值逾2元，在澳門概念股熱潮中，華人成為覬覦的殼股對象，順理成章。近期華人股價大幅回落後，在1.20元至1.30元水平，周不時都見有「熟口熟面」嘅買盤在收集，由於呢輪整體市勢轉弱，佢哋都買到唔少貨。<br> &#13;<br> <spanclass>手頭現金近9億 &#13;<br> 上周四，華人股價突有異動，逆市大升，且成交亦顯著增加，調整似有完成之勢。事實上，睇走勢，近個多月來，華人股價成個大型嘅下降楔形格局，下降軌阻力1.43元，呢度亦係20日線所在，呢類下降楔形走勢一出現突破，股價通常都會急升，且升幅亦會好可觀。以華人為例，若升破1.43元阻力，照度上去，上升目標係2.50元，預期升幅有75%。&#13;<br> 市場將華人同濠賭聯想起來，除上述的殼股因素外，另一個原因，就係華人在澳門經營緊金融業務，旗下有一家澳門華人銀行，主要係做放貸，在澳門賭業不斷膨脹之際，放貸業務自必然大有發展餘地。華人股價突然回升，頗大可能係「有心人」正在加強活動。&#13;<br> 截至今年6月底止，華人手頭現金8.94億元，或每股0.66元；證券項目投資約15億元（包括股票6億元、投資基金4.3億元，以及債券4.1億元），公司的現金及高流動資產總值約24億元。&#13;<br> 去年6月底，恒指收市報12286，12月曾升上14300水平，上升逾16%，華人若把握機會，在高位有獲利回吐，則每股資產淨值又有提升，現價折讓幅度大，大股東持有近75%股權，若然有大動作，絕不會令人感到意外。&#13;<br> 郭兆誠</spanclass></p></body></html>