<html><header><meta charset="utf-8"><title>一味窩輪：短炒恆指P輪揀4541</title></header><body><h1>一味窩輪：短炒恆指P輪揀4541</h1><p>上周五美股又跌78點，港股今日相信又要捱沽，前周三低位13352看來未必守得住，但如果守得穩13300至13350支持區，港股料有短期反彈，可買些少恒指C輪搵餐茶錢。&#13;<br> 恒指C輪3505：博大市反彈，可揀恒指C輪3505，行使價13600，到期日5月30日，溢價3.8%，槓桿率34.1倍（有效15.1倍），引伸波幅16%，上周五收9.2仙，跌9.8%。&#13;<br> 今日若見恒指插至13330水平跌唔落，可以快手快腳短炒C輪3505一轉，恒指反彈首個阻力位10日線（13560）水平，如果見受阻就沽出獲利；如果升得穿，下個目標睇13680。&#13;<br> 另方面，如果淡友大力插穿13300，港股下試12900至12800支持區機會大增，13300至13350亦由支持位變阻力位，可趁港股出現後抽時，買些少恒指P輪短炒。&#13;<br> 恒指P輪4541：炒恒指P輪，4541數據較合理，行使價13800，3月30日到期，溢價2.2%，槓桿率22.1倍（有效14.2倍），引伸波幅16.2%，上周五4541收9.6仙，升4.3%。&#13;<br> 藍籌輪方面，和黃（013）嘅C輪暫時都係首選，因為多大行睇好，正股只要守穩69.25元，仍然屬強勢，上周六已分析過和黃C輪3561，今日若見和黃下試50日線69.25元守得穩，或雖跌穿69.25元，但小試68元後即重回69.25元之上企穩，可小注買入和黃C輪3561短炒。&#13;<br> 章盛</p></body></html>