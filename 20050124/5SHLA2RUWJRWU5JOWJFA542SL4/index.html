<html><header><meta charset="utf-8"><title>701收料站：海爾中建低位收集</title></header><body><h1>701收料站：海爾中建低位收集</h1><p>嘉華系兩母子因為話通告唔清楚再被停牌，但那邊廂，金勞詹有份的駿雷國際（070）在公布收購賭船後，今日復牌。&#13;<br> 經紀陳話，駿雷1月初開始停牌，剛好避過濠賭股大跌浪，而情況同佢近似的邁特科技（1031），在公布收購澳門酒店連賭場消息後復牌，復牌當日一樣照跌，加上市場向來對收購賭船消息反應一般，所以駿雷今日復牌，股價未必會有好表現。&#13;<br> 另外，海爾中建（1169）上周因為大股東配股，導致股價急跌。但經紀黃話可以在低位收集，揸一段時間後，或者會有驚喜。&#13;<br> 海爾中建上周公布，主要股東中建電訊（138）、青島海爾及主席麥紹棠以每股0.24元，合共配售海爾中建16.3億股，涉及資金3.9億元。雖然海爾中建股價跌足兩日，但仍然企硬在配股價樓上，上周五跌1.96％，收0.25元。&#13;<br> 經紀黃話，海爾中建批股由某歐資行負責，據講街貨唔多，但因為配售價較當時市價有大折讓，嚇親唔少人，震咗唔少貨出嚟。&#13;<br> 慕容小初</p></body></html>