<html><header><meta charset="utf-8"><title>報讀英校碧咸鋪路返國</title></header><body><h1>報讀英校碧咸鋪路返國</h1><p>萬人迷碧咸（DavidBeckham）有傳喺下年返英國踢波，最近有人發現Victoria已經為細仔羅密歐（Romeo）報讀喺赫爾福特郡嘅頂級學校，而佢亦為布魯克林（Brooklyn）喺英國預留學位，所以唔少人認為碧咸下屆會返去踢英超聯。另外，早排有個癲佬揸住罐易燃液體衝入碧咸大宅，佢因此花咗一百八十二萬港紙加強保安。</p></body></html>