<html><header><meta charset="utf-8"><title>《真．三國無雙4》呂布出嚟搶錢</title></header><body><h1>《真．三國無雙4》呂布出嚟搶錢</h1><p>失驚無神話推出嘅《真．三國無雙4》，喺嚟緊2月24日將會正式派街，同期依例會有限定搶錢特別版推出。呢套全名為《真．三國無雙4TREASUREBOX》嘅限定同捆版，內容包括《真．三國無雙4》遊戲碟、BGM音樂CD、《ω-Force秘伝攻略法＋角色設定畫集》、人物PostCard等，最頂癮係有隻全三國最好打嘅呂布奉先Figure附送，手工同上色均相當之細緻，齋買起碼都要過百銀。成套《真．三國無雙4TREASUREBOX》售價為13,440日圓（約港幣$1,008），真係幾搶錢，相信Fans照舊會受，雖然擺隻呂布Figure喺枱面好似有啲怪怪地哋，玩吓手阿媽重以為你供奉緊乜嘢神㖭，不過計我話，點都好過擺隻《魔戒2》送嘅醜惡咕嚕啩？&#13;<br>&#13;<br>記者：徐影龍&#13;<br>相關網址：download1.gamecity.ne.jp/smusou4/index.htm</p></body></html>