<html><header><meta charset="utf-8"><title>PMA2005第三擊柯達新DC割喉賣$800</title></header><body><h1>PMA2005第三擊柯達新DC割喉賣$800</h1><p>一連兩日睇過部份高低檔嘅新DC，大概都知道05年嚟緊興啲乜。而今日就講吓柯達一反潮流趨勢，唔Show勁機，卻推出唔使8嚿水嘅300萬像素DC，比流動式WebCam重要平！&#13;<br>&#13;<br>文：小米高（《數碼情報》周刊）</p><p>PMA是DC廠商ShowQuali的大好機會，柯達卻與眾不同，推出入門機種C300，特點是價格超平，100美元有找（兌換港幣唔使$800），不太會用相機的年長一輩和學生，亦可負擔得起。雖然冇光學變焦鏡嘅缺點，不過反觀其他實用功能，仍算可接受，如拍片有320×240（15fps）、F4.5光圈等，已可媲美一般傳統儍瓜機。&#13;<br> 至於另一部C340喺規格上就較為貼近大市；500萬像素加3×光學變焦，最大光圈達2.7，算是中價機入流之作。而拍MPEG4短片有640×480，雖只得13fps，但也提供320×240（20fps）解像度選擇。</p><p>3大新記憶卡曝光</p><p>睇過新DC，喺今年PMA上亦有唔少配件展出，當中同DC息息相關嘅記憶卡當然唔少得，以下3款就係較有睇頭嘅產品：</p><p>SONY谷起MSPRODuo至2GB</p><p>SONY公布推出1GB及2GBMemoryStickPRODuo，2GB版本每秒傳輸速度可達80Mpbs，唔怕因為大容量而「抄餐懵」。</p><p>LEXAR極速MSPro及SD卡</p><p>LEXARMedia將推出速度達80倍速嘅MemoryStickPro同60倍速嘅專業系列SD卡，新卡每秒傳輸速度達12MB，備有512MB及1GB容量供推出。</p><p>SD卡直插電腦抄相</p><p>SanDisk最近為UltraII系列SD卡加入Plus，意即在卡上加上內置USB接口設計，使用家可直接將SD卡直接插到電腦的USB上抄相，慳番個讀卡器，相當之方便。</p></body></html>