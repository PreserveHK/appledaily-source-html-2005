<html><header><meta charset="utf-8"><title>阿婆同你講古仔石硤尾觀半世紀香港公屋</title></header><body><h1>阿婆同你講古仔石硤尾觀半世紀香港公屋</h1><p>石硤尾邨的獨居公公婆婆都愛說故事，一百個獨居老人就有一百個老故事。小記要譚婆婆說故事，譚婆婆一講就是她的青春20歲，路過周伯忍不住：「佢講到今晚都未住到入嚟（石硤尾公屋）呀！不如我講先啦！」走過路過的老人家邊聽邊加入戰圈，講起當年每天比同行多賺$1的威水史，瞓街吹風的淒酸史，跟老伴山頭追蛇的驚險回憶，就邊笑邊拍小記的膝。興奮時像個小孩般手舞足蹈，或者圍起來笑你未出世。沒落的石硤尾邨，只要你願意聽，那被遺忘的老香港生活點滴，比書中、電影中更有生命力。&#13;<br>&#13;<br>記者：陳慧敏　攝影：黃子偉</p><p>香港首批公共屋邨石硤尾邨正計劃於06年年頭清拆，現存1,200多戶（當中四成是老人家）搬到新建的石硤尾邨。鄰舍輔導會跟深水埗區議會，特意在石硤尾設立了一個「石硤尾人文館」，將石硤尾邨50年來的轉變，通過6個單位重現眼前。大部份「文物」、舊照片都由石硤尾老街坊借出，連嚮導都由街坊充當，隨便拎起件物件都能牽出充滿人情味的老故事。</p><p>哈哈笑婆婆　木屋區與蛇同眠</p><p>譚好婆婆今年97歲，由木屋區時代就住在石硤尾：「當時木屋仔後面，隔條山坑就種晒啲番薯，我同老公幫人做泥工，有次見到有條水管咁粗嘅蛇，我咪追上去打佢囉！夜晚我哋瞓地下㗎咋，唔打死佢佢咪過嚟咬死我哋囉！好淒涼㗎！」和平之後租木屋仔住，租金$35至$60一個月，為了省錢，他們8毫子一包麥皮吃足一個月。所以火災後可入住月租$14、120呎住3伙人的石硤尾公屋，就叫做「好好喇！」最記得當時日日要輪公廁、輪街喉：「已經好好囉！未起公屋又未有井之前，我哋要走幾里路托水返來！二百幾斤水走一轉，收$3，我已經比其他人賺多$1，好淒涼㗎！哈哈哈！」</p><p>留守至最後一刻</p><p>舊屋邨沒有升降機，譚婆婆每日仍要上落樓梯，雖然新屋邨設施大大改善，卻說：「唔想住得太高，有𨋢都唔想。」而且千多元的租金，也成為交開$400租金的老人家的負擔。大家又捨不得每天到鄰里家打麻雀，或者坐在家門口打牙骱的生活，打算留守到最後才搬走。</p><p>西裝筆挺周伯伯</p><p>大部份後生仔已搬離屋邨，剩下的都是一班老街坊，65歲着到西裝筆挺、趕住過鄰座屋邨會雀友的周玉堂，67年跟太太住在22座，後來22座改建，又搬來18座，環境依舊迫夾。周伯伯：「90呎屋住9個人㗎啦！啲地矜貴過𠵱家呀！𠵱家17、18座啲街坊，我全部都熟晒咯！」</p><p>外籍人士受感動</p><p>訪問當天遇着MrsLizRobinson來訪，周太拚命用國語講解，MrsRobinson聽不明白，但仍感受到周太的熱情，感動得很。&#13;<br> LizRobinson：「想像到當時的生活環境一定好嘈、好惡劣，直到今日只剩一個人居住，每一個部份都好有趣，我覺得大家應該要知道這個歷史。」</p><p>石硤尾公屋誕生時</p><p>1953年石硤尾木屋區大火，5萬2千人一夜間無家可歸。54年，港英政府於災區，興建了8幢樓高7層的H型大廈安置居民。大廈內沒有電梯，公用浴室及洗手間多半設於走廊盡頭，擠迫的房屋，飯廳書房工作間合而為一的多功能木板床是為首代公共屋邨的典範。</p><p>縮骨功50-60年代</p><p>導遊潘婆婆，帶我們走進50年代公屋，懷疑當代人曉縮骨功。120呎房仔最少住3戶18口居民。眼見房裏只得三張兩呎半寬碌架床，天花板還加建了張吊床，門後還收了幾個3呎高大水桶，預備當時制水之用。爐頭前牆上掛了個已用到凹凹凸凸的臉盆：「呢，我哋嗰陣用面盆煮飯㗎咋！買個煲好貴呀！」數盡只能安置14個居民，還有4個收去邊？周婆婆好醒的指出門外：「重有條走廊嘛！啲人放工就會攞塊木板、竹蓆，或者開張帆布床出走廊霸位瞓，啲細路仔又瞓逼啲，咁咪得囉！」居民家當不多，一人一個大木箱收在床底或床尾：「我哋嗰陣啲衫掛滿晒喺幅牆度㗎！邊有𠵱家你睇到咁整齊呀！」</p><p>穿膠花70年代</p><p>粵語長片取景年代，70年代房屋政策得到改善，120呎的小房間用薄木板分成兩戶，一邊住一家三口，另一邊可能住上一家八口，但空間已經比之前闊落好多，周婆婆：「當時都冇話嘈唔嘈囉！個個都係咁打開門嚟住，一家人咁都好開心㗎！」家庭工業活躍，好多家庭都會取膠花、穿珠仔、縫布碎等工作回家幫補家計，家裏擁有一部衣車威過今日有架寶馬，居民也愛用膠花粉飾家居。</p><p>煲電視80年代</p><p>80年代，依舊是120呎的小單位，但已經是一家一戶，每人分配面積由以往2.2平方米提升至5.5平方米，加上工業發達，居民消費能力提高，電視、收音機、雪櫃都可以買到了。櫃子上還可以有音樂卡帶，加上正值日本卡通黃金期，高達、叮噹等塑膠玩具成為小朋友恩物。每戶更增設洗手間，簡直是天大佳音！</p><p>還原開始步90年代</p><p>所謂還原開始步，因為取消了公屋世襲制，賺到錢的新一代，不是搬到新屋苑，就是買樓去了，家庭關係變得薄弱。留下捨不得街坊鄰里的獨居長者，變成老人邨。房間依舊是120呎，但老人家沒能力改善居住環境，愛用餅罐、膠袋存放發黃但珍貴的舊相片及明信片，居所與環境，反而比80年代殘舊多了。</p><p>公屋樓宇設計不斷轉變</p><p>石硤尾人民館——我們的五十年&#13;<br> 日期：即日起至3月31日每個星期六（4月至8月份只開放給預約團體）&#13;<br> 時間：1:00pm-6:00pm&#13;<br> 地址：九龍石硤尾街石硤尾邨17及18座地下&#13;<br> 查詢：23295222</p><p>50年公屋形態大不同</p><p>50年來公屋形態不斷變遷，還記得十多年前大家都搶住住實用性強的Y型屋邨，今日更有長者住屋大廈，給獨居長者居住。</p></body></html>