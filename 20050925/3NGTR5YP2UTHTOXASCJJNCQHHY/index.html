<html><header><meta charset="utf-8"><title>飲食人誌2：老字號VS新派大閘蟹套餐鬥抵食</title></header><body><h1>飲食人誌2：老字號VS新派大閘蟹套餐鬥抵食</h1><p>蟹粉菜式夠特色，全蟹套餐亦抵食。無論是幾十年老字號，或者新派滬菜飯店，都會推出大閘蟹套餐。老字號菜式傳統正宗，新派蟹粉菜款式特別，各有千秋，看看你又喜歡哪一種。	&#13;<br>記者：梁學文&#13;<br>攝影：林栢鈞、譚盈傑</p><p>二人全蟹餐$1,180</p><p>花彫醉蟹×1&#13;<br> 清蒸大閘蟹×2&#13;<br> 蟹粉小排翅&#13;<br> 生煸嫩豆苗&#13;<br> 蟹粉小籠包（1籠）&#13;<br> 生果拼盤</p><p>老上海──50年歷史傳統口味</p><p>老上海前身是有近五十年歷史的老正興，名字雖然改變，卻都是原班人馬。這兒的大閘蟹套餐可謂抵食，例如二人全蟹套餐就有齊大閘蟹、蟹粉小排翅和遠近馳名的醉蟹。6道菜份量已經好足夠。若果每道菜分開散叫，單單一個蟹粉小排翅就要盛惠$280（套餐有兩盅！）。套餐除了清炒豆苗和甜品外，全部都有以太湖大閘蟹做材料。可另外點花雕配蟹，驅寒之餘又可帶出蟹的鮮味，上等花雕由5年至15年，年份愈舊自然愈香醇。</p><p>花雕醉蟹</p><p>師傅使用雌蟹，特點是蟹膏夠易凝固，蟹以玫瑰露和老薑等浸蟹最少20日後，入口鮮甜、甘香有酒味，有酒香之餘蟹味亦足。</p><p>清蒸大閘蟹</p><p>套餐的清蒸大閘蟹，足6両重，朱師傅：「現在吃蟹不要吃太大隻的，6両至8両已經好夠，」</p><p>蟹粉小籠包</p><p>傳統上海做法，薄薄的包皮，裹着厚厚的蟹粉餡，剛蒸好時還會爆油。一籠有4隻，兩個人每人兩隻剛剛好，不會怕膩滯。</p><p>蟹粉小排翅</p><p>平時點一盅蟹粉小排翅就要$280，二人全蟹餐就包含兩盅，都咪話唔盞。小排翅用上牙揀勾，入口腍身且滑溜。好。&#13;<br> &#13;<br> </p><p>老上海飯店（28279339）&#13;<br> 地址：灣仔謝斐道238號世紀酒店地庫一字&#13;<br> 座位：250個&#13;<br> 營業時間：11:00am-11:00pm</p><p>西苑──擦盡蟹、翅、鮑魚</p><p>相比起老字號，西苑屬於新派飯店。除了保留傳統，師傅還有不少新嘗試。跟老上海一樣，這裏也是選用太湖的大閘蟹，色澤好、肉質也不錯。蟹粉則全部都是自家拆，質素控制有保證。今次介紹的大閘蟹魚翅套餐，有鮑魚、有翅、有蟹和招牌大哥叉燒，一共八道菜相當豐富，都係賣$688。分開叫，蒸蟹、蟹粉燴翅，加上蠔皇三頭鮮吉品都要$744，個餐都幾抵食！</p><p>大閘蟹魚翅餐$688/位（兩位起）</p><p>隔水蒸大閘蟹×1&#13;<br> 大閘蟹粉燴翅&#13;<br> 蠔皇三頭鮮吉品×1&#13;<br> 乾煎大明蝦×1&#13;<br> 馳名大哥叉燒&#13;<br> 雪裏紅土豆炒蟹爪&#13;<br> 大閘蟹粉小籠包鍋巴&#13;<br> 薑汁濃茶湯圓</p><p>隔水蒸大閘蟹</p><p>採用足八両重的大閘蟹，一打開蟹蓋，蟹膏馬上流出來，多膏之餘，色澤亦佳，蟹肉咬落相當鮮甜。</p><p>蠔皇三頭鮮吉品</p><p>師傅用火腿和雞等材料，煲鮑魚煲足八個鐘，令鮑魚入味。三頭鮮吉品鮑魚不算大隻，不過淺嘗也不錯。</p><p>雪裏紅土豆炒蟹爪</p><p>以雪菜和薯仔等切絲後，加入蟹腳一齊炒，屬於新派菜式。炒蟹腳考功夫，因為蟹腳肉好易散。&#13;<br> &#13;<br> </p><p>西苑（28822110）&#13;<br> 地址：銅鑼灣恩平道利園二期一樓101-102室&#13;<br> 座位：320個&#13;<br> 營業時間：星期一至六11:00am-12:00mn&#13;<br> 星期日及公眾假期10:00am-12:00mn&#13;<br> 泊車：凡惠顧滿$300均可獲一小時免費泊車</p><p>食客有Say</p></body></html>