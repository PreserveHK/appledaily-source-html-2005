<html><header><meta charset="utf-8"><title>睇時裝騷學生意之道<br>方力申開幼稚園教游水</title></header><body><h1>睇時裝騷學生意之道<br>方力申開幼稚園教游水</h1><p>方力申、張燊悅和傅穎（Theresa）前晚出席時裝騷，方力申表示捧場是學做生意之道，他欲繼承父業開畫廊，又想開設幼稚園教小孩游水。</p><p>方力申、張燊悅和傅穎等前晚在尖沙嘴出席F.C.K秋冬時裝展，眾人表示因與該品牌老闆相熟，所以畀面捧場。方力申又指與該品牌老闆多年朋友，欲在其身上學做生意之道，將來可繼承父業，因其父開設的畫廊欲交由他或弟弟繼承。</p><p>Theresa發酒癲</p><p>方力申說：「我都諗過想喺四十歲前開間幼稚園，因為我好鍾意小朋友，我會教佢哋游水。」問他何不生小孩？他說：「養一個小朋友要三百萬，我到𠵱家都未賺到。」&#13;<br> Theresa則要方力申請她任教師，她說：「我中英數社科健都得，強項係美術！」Theresa日前與公司同事及好友慶祝二十一歲生日，還首次喝醉酒，不停講英文及用手㩒人面頰，問Theresa喝醉酒不怕蝕底？她說：「應該唔會，成班都係相熟朋友，唔會有事。」&#13;<br> 另外，張燊悅表示平時F.C.K老闆會拿新衣服到她家給她挑選，問對方是否有意追求她？張燊悅說：「好朋友嚟㗎，佢好nice，但唔係我杯茶！」張燊悅表示與男友感情穩定，但未考慮結婚。</p><p>張燊悅問心無愧</p><p>提到與蔡慧敏的爭表風波，張燊悅謂已交由公司處理，問此事對她有否影響？張燊悅說：「影影哋啦，我都唔明點解會搞成咁，我都唔識蔡小姐，幫間公司設計表咋，等經理人傾埋合約問題先，我唔會影響工作。」&#13;<br> 問張燊悅怕不怕此事讓人覺得她貪心？她說：「大家都知乜嘢事，我問心無愧。」至於蔡慧敏指她胸部墊也墊不起，張燊悅說：「唔知喎，我身材平均，唔理咁多啦！」&#13;<br> 採訪：王連連　攝影：仇志德</p></body></html>