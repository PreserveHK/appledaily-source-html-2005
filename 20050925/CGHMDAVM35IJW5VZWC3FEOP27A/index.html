<html><header><meta charset="utf-8"><title>　　Joyce2000萬裝修撼HN - 李八方</title></header><body><h1>　　Joyce2000萬裝修撼HN - 李八方</h1><p>近排香港時裝百貨業認真興旺，「名牌潘」潘廸生旗下嘅中環高檔百貨夏菲尼高（HarveyNichols），前晚先搞完大型開幕酒會，重請埋曾特首撐場剪綵。喺正對面馬路嘅名店Joyce，裝修兩個月後，噚日即時重開，對撼搶生意。&#13;<br> Joyce創辦人JoyceMa、老公先施後人馬景華重好細心咁帶八方巡舖，感受吓場內嘅摩登古典味。&#13;<br> JoyceMa女兒、第二代揸fit人馬美儀話，新店揼本二千萬裝修，𠵱家有一萬七千呎，佢信心十足咁話：「競爭已經係事實，始終都要行呢一步，我哋會keep番自己嘅品牌，再入多啲新牌子。○七年間舖會擴充大一倍，有成三萬幾呎。」&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>