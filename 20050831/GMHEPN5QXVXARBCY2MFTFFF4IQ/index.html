<html><header><meta charset="utf-8"><title>　　朱經武唔使「做人情」 - 李八方</title></header><body><h1>　　朱經武唔使「做人情」 - 李八方</h1><p>下年任期屆滿嘅科技大學校長朱經武噚日出席校內一項頒獎禮，會後佢即刻俾記者們圍住問佢嘅去留。不過，朱校長一如以往咁溫文，話未決定去留，𠵱家都重好難作出抉擇。&#13;<br> 佢重話自己好愛做研究，下星期要去非洲、英國等地作巡迴演講，講吓佢嘅新研究同埋最耍家嘅超導體。佢笑言，由於太過學術性，香港嘅大眾冇乜興趣。至於近期獲霍英東捐咗八億，科大會點樣答謝佢呢？朱校長話，霍先生好好，只係叫佢哋搞好科大，唔需要用任何方式答謝佢喎，亦毋須攞啲學院嚟命名。咦，原來去飲喜酒，唔係一定要做人情㗎喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>