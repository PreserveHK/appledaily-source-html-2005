<html><header><meta charset="utf-8"><title>曾志偉踢爆徐小明孤寒</title></header><body><h1>曾志偉踢爆徐小明孤寒</h1><p>曾志偉前晚在觀塘出席演藝人協會暑期班畢業禮，梁家輝的一對孖女梁穎晨及梁靜禧、宮雪花兒子莊軒嘉、唐季禮姪兒唐弘健和陳振華兒子陳樂文等均順利畢業。</p><p>克勤做接班人</p><p>志偉表示四堂課都由他親自任教，他說：「本來有線都想安排啲主播嚟學習，余詠珊都OK咗，但徐小明就唔肯畀錢，學費都係二千蚊一個。」志偉續說：「我好希望呢行多啲新人，唔通帶埋啲嘢入棺材，除咗我之外，張達明同鄭丹瑞都好有心機教啲新人。」&#13;<br> 問志偉覺得年輕新人中誰有天份做司儀接班人？他說：「李克勤同梁榮忠都好好，而阮兆輝個仔阮德鏘都好口才，秦沛個仔姜文杰好有音樂感。」志偉又大讚張學友很有義氣，特別抽空到台灣支持柯受良的兒子柯有倫出碟。&#13;<br> 採訪、攝影：張俊銘</p></body></html>