<html><header><meta charset="utf-8"><title>　　兌現承諾 - 李八方</title></header><body><h1>　　兌現承諾 - 李八方</h1><p>迪士尼噚日同今日定咗做社區關懷日，一共派發咗二萬張門票畀啲弱勢社群，當然唔會漏咗沙士孤雛。&#13;<br> 財經事務及庫務局局長馬時亨正在休假，佢同太太以及「眾人媽打」李麗娟，陪同一班受沙士影響嘅小朋友，二、三十人浩浩蕩蕩去到樂園玩足一日。而李麗娟就話，佢當年係應承過啲小朋友會同佢哋嚟，𠵱家終於兌現，佢最希望班小朋友感受到社會對佢哋嘅關心。&#13;<br> 噚日天氣甚佳，連彩虹都出埋嚟趁高興，班小朋友梗係玩得好開心，眾人媽打話曬到黑晒都值得，因為只要見到名慧咁生性，兩歲嘅星星咁活潑以及三歲嘅張愛玲咁伶俐，有問必答就已經開心透喇，唔怪得馬局長抱住愛玲唔放，猛讚佢係AO人才。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>