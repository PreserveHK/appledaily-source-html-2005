<html><header><meta charset="utf-8"><title>泛店帶頭出招<br>股路縱橫：匯漢系快有大動作</title></header><body><h1>泛店帶頭出招<br>股路縱橫：匯漢系快有大動作</h1><p>港股個市底真係好強，前日跌唔落，噚日即大幅回升，恒指重上15000大關，高收15143，大升240點，成交亦大增到230億元。中石油（857）配售反應佳，股價非但未有回軟，反而造上，最高成過6.45元，收6.35元，升1個位；大藍籌則以滙控（005）、中移動（941）同幾隻大地產股表現最強。&#13;<br> 今次升市的調整，本周一的14734極有可能係底，家吓係開始橫行的整固期。地產股跌先，反彈亦由佢哋行先，長實（001）高收86.50元，升2.20元，新地（016）升1.65元，九倉（004）亦大升1.55元。未來的大升浪，地產股仍會係升市嘅主流。&#13;<br> 二三線地產同酒店股亦蠢蠢欲動，香港興業（480）升0.10元，大昌（088）升0.125元，九龍建業（034）升0.20元，遠東發展（035）升5仙，泛海酒店（292）調整完成，升勢再起，收1.81元，升7仙。滙漢（214）系有消息，短期內有大動作，泛店將首先出招，其股價近幾個月來係咁升，聽講重有得去，好快會見2字頭。&#13;<br> 泛店現時經營3家酒店，在香港同溫哥華，發展大計係進軍澳門同內地。澳門的會興建4至5星級酒店，客房數目600至800間，投資約15億元，並會設有賭場；而洽購中的集團擁有4家酒店，分別位於香港、洛陽、北京及廣東，短期內會有結果。&#13;<br> 滙漢系3家上市公司，第3代的泛店最強勢，但就以第一代的滙漢最吸引，未來股價上升的空間亦會最大。過去6個月，滙漢股價在2.50元水平上下約10%橫行整固，近日已開始有蠢動之勢，若破位而上，好有機會重上去年底的4元高位水平。滙漢每股資產值8.54元，現價大幅折讓70%！</p><p>科維拍「超女」創傳奇</p><p>科維控股（586）玩轉「超女」，股價就連續4日由0.40元升到噚日的高位0.93元，收0.86元，成為傳奇故事。「超女」就係今年在內地風魔以億計觀眾的「超級女聲」娛樂性節目，科維取得其20集電視連續劇的攝製權（與合作夥伴各投放70%及30%資金），預計「超女」劇集所帶來的收益，包括廣告、贊助費、短信、衍生收入及品牌價值等，會以億元計算。&#13;<br> 郭兆誠</p></body></html>