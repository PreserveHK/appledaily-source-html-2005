<html><header><meta charset="utf-8"><title>快樂煮教：ILove罐頭SillyBoyz</title></header><body><h1>快樂煮教：ILove罐頭SillyBoyz</h1><p>呢期乜都話唔食得，唔係豬有菌，就係魚有孔雀石綠，搞到一眾師奶為「今晚食乜餸」而頭痕。一向鬼主意多多的人氣組合「IloveUBoyz」的少爺占同興麟就話食罐頭最方便，只要加少少花臣，便可以令一罐罐的罐頭菜變得有聲有色，味道一流，頓時聲價十倍！&#13;<br>&#13;<br>記者：陳珮娟&#13;<br>攝影：黃子偉&#13;<br>鳴謝：FrameCafe（34282331）&#13;<br>地址：銅鑼灣波斯富街83號波斯富大廈1樓F座</p><p>麻婆魚香豆腐&#13;<br>自製價$27.8/4人份</p><p>一睇就知呢道餸從麻婆豆腐演變出來，唔用肉碎改用辣魚和辣淡菜，煮好之後，阿占重話要Order幾碗「靚仔」搞掂佢！</p><p>有料到：</p><p>豆腐1磚、香辣魚柳1罐、淡菜1罐、麻婆豆腐醬1包</p><p>跟住做：</p><p>煮教金句</p><p>為免豆腐出水，可先用少許生粉撲在豆腐上。</p><p>英文：Fish-FlavoredMaPoTofu</p><p>Ingredients：&#13;<br> 1piecetofu,1canspicyfishfillet,1canhotdriedmussel,1packsauceforMaPoTofu&#13;<br> Method：&#13;<br> 1.CutTofuintosmallbricks.Stirfishfilletuntilmashed,putintowoktogetherwithhotdriedmusselandstir-fryuntilfragrant.&#13;<br> 2.AddTofubricksinto（1）,thenpourinsauceforMaPoTofu,mixwellandserve.&#13;<br> Tips：DredgealittlestarchyflouronTofutopreventwaterfromcomingout.</p><p>印尼文：MapoTahuHarumIkan</p><p>Bahan-bahan：&#13;<br> 1lembartahu,1kalengdagingikanpedas,1kalengkepahpedas,1bungkussausMapotahu&#13;<br> Caramembuat：&#13;<br> 1.Tahudipotongjadikotak-kotak.Dagingikandicincang,tumisdengankepahpedashinggaharum.&#13;<br> 2.Masukkantahukedalam（1）,lalutambahkansausMapotahu,adukrata,sajikan.&#13;<br> Tips：Andabisamengoleskansedikittepungsagudiatastahusebelumnyasupayatahutidakmerembesairnyakekeluar.	&#13;<br> &#13;<br> 繙譯：語言專家諮詢公司</p><p>卜卜脆午餐肉　&#13;<br>自製價$26.5/4人份</p><p>興麟話叫人食午餐肉，實在一點誠意也沒有，咁咪搞吓花臣囉，加啲蛋同麵包糠煎一煎，再點番茄汁……弊！顧住講，興麟只顧落麵包糠，唔記得落蛋呀！</p><p>有料到：</p><p>午餐肉1罐、麵包糠半碗、雞蛋1隻&#13;<br> &#13;<br> 醬汁：粟米粒半罐、罐頭已切番茄半罐、砂糖2湯匙</p><p>跟住做：</p><p>1.將半罐已切的番茄粒與粟米粒同煮，再加點砂糖調味，盛起備用。&#13;<br> 2.午餐肉切粒，雞蛋拂勻。午餐肉粒蘸點蛋液，取出再蘸上一點麵包糠，放在平底鑊上煎至金黃色。&#13;<br> 3.食時蘸點粟米番茄醬拌食。</p><p>煮教金句</p><p>由於煎午餐肉時會不斷滲出油份，所以不用加太多油。</p><p>沙嗲牛肉蛋包&#13;<br>自製價$13.8/3人份</p><p>自言是全日難度最高的蛋卷，真係唔講得笑，要將蛋皮煎得薄薄，搞到阿占汗都滴埋，幸好興麟沒有袖手旁觀，幫手拎鑊，阿占才順利將蛋翻起。</p><p>有料到：</p><p>雞蛋3隻、洋葱鹹牛肉半罐、青豆半罐、沙嗲醬半包、砂糖適量</p><p>跟住做：</p><p>1.洋葱鹹牛肉與青豆用沙嗲醬爆香，炒時再加2湯匙砂糖一同兜勻，盛起備用。&#13;<br> 2.雞蛋拂勻後，倒入平底鑊煎成一層薄薄的蛋皮。&#13;<br> 3.將炒香的沙嗲鹹牛肉置於蛋皮中央，再用蛋皮包實，切件上碟。</p><p>煮教金句</p><p>加一點糖在鹹牛肉內，可中和其鹹味。</p><p>羅漢齋炒雜菇&#13;<br>自製價$61.5/5人份</p><p>咪話食罐頭冇乜蔬菜食，好唔均衡，「IloveUBoyz」一早已經諗到呢個Point，就用羅漢齋炒雜菇，不過當二人發現原來隻鮑魚菇真係成隻鮑魚咁款嘅時候，就話要用刀叉好好享受喎！激死！</p><p>有料到：</p><p>羅漢齋1罐、鮑魚菇、翅鮑菇、粟米心各1罐、雞蛋白1隻</p><p>跟住做：</p><p>1.將所有罐頭菇瀝乾水份，切件備用。&#13;<br> 2.爆香鮑魚菇和翅鮑菇，再加入羅漢齋、粟米心同煮。&#13;<br> 3.淋上蛋白後再快速拌勻即可。</p><p>煮教金句</p><p>加入蛋白後拌勻的動作一定要快，蛋白才會像蟹肉的模樣。</p><p>＊以上主要食材價格來自康怡/西灣河百佳超市</p></body></html>