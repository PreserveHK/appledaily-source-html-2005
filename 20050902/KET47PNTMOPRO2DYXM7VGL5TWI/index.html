<html><header><meta charset="utf-8"><title>　　迪士尼迷霧旅程 - 李八方</title></header><body><h1>　　迪士尼迷霧旅程 - 李八方</h1><p>迪士尼嘅夢幻旅程，唔知包唔包括一片似夢迷離嘅天空呢？香港天文台最近喺迪士尼對岸嘅坪洲，安裝咗一個錄像機，連接到天文台嘅網站，市民就可以即時欣賞到迪士尼同埋竹篙灣一帶嘅天氣照片。個網址係： http://www.hko.gov.hk/wxinfo/ts/display_graph_c.htm?pen&amp;menu=otherwxi&amp;rwx&amp;addbar &#13;<br> 噚日八方上網瀏覽，見到成個天空灰黃黃。八方請教過港大機械工程學系副教授梁耀彰，佢話八方睇到嘅係光化學煙霧，係臭氧、有機化合物同太陽紫外光結合而產生嘅化學反應。光化學煙霧含有機化學物，可以致癌。迪士尼發言人就話，呢個係全香港嘅問題，相信政府有方法解決。睇嚟第日大家去迪士尼之前，都可以先上網望吓個天先。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>