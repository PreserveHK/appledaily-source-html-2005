<html><header><meta charset="utf-8"><title>今日開倉：Kubrick公仔一蚊雞</title></header><body><h1>今日開倉：Kubrick公仔一蚊雞</h1><p>乜話？只不過出咗一個禮拜嘅星矢聖衣神話天蠍座公仔，周圍都企硬賣緊三百幾，𠵱家竟然有得平，三嚿水有找？重有市面Hit緊嘅扭蛋半價發售，多款Kubrick公仔一蚊隻？唔去搶咪好蝕底？&#13;<br>&#13;<br>記者︰劉昱蘭　攝影︰周旭文　Model：Bonny</p><p>$1特區</p><p>足球小將Kubrick&#13;<br> 球季開鑼無耐，最好買套足球小將陪住睇波。戴志偉同小志強咁好波，見到套Kubrick，諗番起漫畫啲精采片段已經開心。&#13;<br> 原價︰$59/套7隻&#13;<br> 開倉價︰$1/隻</p><p>星矢Kubrick&#13;<br> 星矢迷認真有福，一蚊一隻Kubrick，用$5就可以買晒5個主角番屋企，等佢哋5個一條心，合力守護雅典娜女神。&#13;<br> 原價︰$59/套5隻&#13;<br> 開倉價︰$1/隻</p><p>幪面超人Kubrick&#13;<br> 幪面超人打怪獸，正義嘅超人梗係多Fans買，但怪獸們個樣好搞笑，一蚊隻喎，都幾難忍手唔買。&#13;<br> 原價︰$59/套7隻&#13;<br> 開倉價︰$1/隻</p><p>星矢聖衣神話超低價</p><p>最新出黃金天蠍座&#13;<br> 金光閃閃的黃金戰士實在耀眼，怪不得每月出新款的十二宮黃金戰士咁受歡迎。每個月都有Keep住買的Fans，今期可以開倉價慳番筆啦。&#13;<br> 原價︰$330&#13;<br> 開倉價︰$250</p><p>冥鬥士天猛星&#13;<br> 冥界三巨頭之一果然氣勢不凡，閃黑色的外觀，Cool到暈。&#13;<br> 原價︰$299&#13;<br> 開倉價︰$220</p><p>天馬座新生青銅聖衣&#13;<br> 絕招天馬流星拳簡直係街知巷聞，咁點可以唔買主角星矢，擺番個流星拳Pose。呢款聖衣系列嘅公仔，全身有二十幾個關節位可以郁㗎。&#13;<br> 原價︰$220&#13;<br> 開倉價︰$150</p><p>扭蛋半價起</p><p>搞笑Keroro軍曹&#13;<br> 城中熱播的軍曹動畫，一班K隆星外星人侵略地球嘅搞笑卡通。軍曹咁多Fans，睇啱咗呢套扭蛋的話，就真係要爽手啲啦。&#13;<br> 原價︰$69/套5隻&#13;<br> 開倉價︰$39/套</p><p>潮爆鋼煉&#13;<br> 頭大身細Cute版鋼煉扭蛋，表情多多好鬼馬，咁Hit嘅卡通玩具，潮人必買。&#13;<br> 原價︰$69/套6隻&#13;<br> 開倉價︰$39/套</p><p>Be@rbrick</p><p>日本HMVBe@rbrick&#13;<br> QuipSummerSonic&#13;<br> 呢兩隻Be@rbrick已經絕咗版好耐，而且市面上都好難搵得番，差佢哋先集齊一套4隻嘅朋友，好趁𠵱家低價吸納啦。&#13;<br> 原價︰$250/隻&#13;<br> 開倉價︰$150/隻</p><p>第4代VIPBe@rbrick</p><p>成箱96隻Be@rbrick入面只有一隻嘅VIP隱藏版，超珍貴！&#13;<br> 原價︰$550&#13;<br> 開倉價︰$350</p><p>大細路小朋友&#13;<br>齊推介扭蛋HotItem</p><p>扭緊Keroro軍曹嘅吳太，同埋仔仔一齊玩咗扭蛋3年，擁有30多套扭蛋。</p><p>8歲嘅夏君豪小朋友，玩咗扭蛋兩年，𠵱家最鍾意扭鋼之煉金術師。</p><p>Kubrick迷心水至Hit排行榜</p><p>玩咗Kubrick5年多的Eddie，屋企有過千件Kubrick公仔。&#13;<br> Eddie話︰「每個人的心水都唔同，但個人就最鍾意以下介紹的系列。」&#13;<br> 第一位Be@rbrick系列&#13;<br> 第二位廸士尼系列&#13;<br> 第三位星球大戰系列&#13;<br> 第四位藍精靈系列&#13;<br> 第五位豆腐系列</p><p>ToysHobby開倉資料</p><p>日期︰即日起至9月15日&#13;<br> 時間︰1:00pm-11:00pm&#13;<br> 地址︰旺角信和中心1206室&#13;<br> 電話︰27710981</p></body></html>