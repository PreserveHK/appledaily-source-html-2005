<html><header><meta charset="utf-8"><title>Rain個唱預售門票一掃清</title></header><body><h1>Rain個唱預售門票一掃清</h1><p>韓國萬人迷Rain下個月八號九號喺香港開嘅演唱會，部份門票噚日畀指定信用卡卡主優先訂購，短短三個鐘已被搶購一空，由於電話線路太繁忙，連電訊公司嘅機樓都jam埋。負責人邱王黎寬嗌晒救命，話冇飛畀朋友，搞到要熄電話避鋒頭，佢又話同陳家瑛因為都想留多啲飛畀朋友而搞到鬧埋交。寬姐又呼籲廣大fans唔使太擔心，話下個禮拜一就會公開售票咁話。</p></body></html>