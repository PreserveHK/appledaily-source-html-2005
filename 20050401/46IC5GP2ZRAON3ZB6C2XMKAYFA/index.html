<html><header><meta charset="utf-8"><title>電腦新產品︰100GB硬碟HP大胃王狂吞156隻CD</title></header><body><h1>電腦新產品︰100GB硬碟HP大胃王狂吞156隻CD</h1><p>近年Notebook界逐漸放棄盲目追求CPU時脈速度，大力向多媒體發展，繼HitItem燒錄雙層DVD後，製造商玩無可玩，轉而向硬碟打主意。HP就新推出一款旗艦級機種，基本規格貼近頂班，最吸引係其100GB硬碟容量，足足可收納156隻CD嘅資料，多多程式、電影、相片、MP3都吞得落！&#13;<br>&#13;<br>記者：許福合　攝影：陳陶鈞　&#13;<br>ImageGirl：Mandy</p><p>PROFILE</p><p>處理器：PentiumM750（1.86GHz）&#13;<br> 記憶體：512MBDDR333&#13;<br> 硬碟：100GB&#13;<br> 屏幕：15.4吋XGA&#13;<br> 光碟機：DVD±RWDL（D9）&#13;<br> 操作系統：WindowsXP家用版&#13;<br> 體積：14.1"×10.1"×1.3"&#13;<br> 重量：6.45磅</p><p>因為體形等因素，Notebook與Desktop發展中，硬碟部份似乎比較追不上，巿場上以替代Desktop自居嘅Notebook中，一般硬碟容量亦只有60至80GB，始終跟Desktop機有段距離。HP新推出嘅dv4000，就係首部PCNotebook用上100GB大容量硬碟，以標準640MBCD計，100GB足可抄入156隻CD嘅資料！除可盡情狂玩多媒體外，一眾DV用家都好啱使，因為放一段AVI在電腦剪接，動不動都要有十幾GB容量，dv4000就啱晒。配合內置8倍速雙層燒錄DVD±RW，可燒錄8.5GBDVD碟，以後DV拍拍埋埋嘅影片，等做好晒Effect先燒碟都唔怕電腦無位啦！</p><p>最強硬件規格</p><p>除咗儲存部份特強外，講到硬件及效能，都係現時頂級之作。最高檔型號使用PentiumM750（1.86GHz），比舊款Centrino多2倍嘅2MBL2快取記憶，配合512MBDDR333記憶體，表現絕對令人滿意。打機一族，亦會對dv4000有唔同「睇法」，使用IntelGMA900顯示卡，喺3D同2D畫面都能應付自如，最特別係支援最新HDTV同DVMT3.0制式，只要加個TVTuner，就可享受高解像電視。屏幕尺寸為15.4吋、15:9闊屏幕，配備BrightView技術，當播放DVD或VCD時色彩會特別亮麗出色，充滿視覺享受。&#13;<br> </p><p>遙控器啱懶人一族</p><p>dv4000還有頗多特色，首先要提係個遙控器，大小同一般PCMCIA卡相近，上面可操作一般多媒體功能，用來睇戲或聽歌就最方便好用。最正係用完之後，可直插PCMCIA槽收藏好，攜帶方便兼唔怕遺失。另外，擴充性能更非一般Notebook可比，除咗擁有6合1讀卡器、USB及IEEE1394介面外，更係首部Notebook配備ExpressCard插槽，比PCMCIA卡較短身，但速度會快19倍以上，預計會應用於HDTVDualTVTuner等功能卡上，絕對係比人走快一步。dv4000還具備802.11b/g及藍芽功能，接駁上網亦簡單方便。</p><p>同場加映：DIY埋CD封面</p><p>HP同期還推出一款升級版嘅dv1182AP，處理器用上PentiumM735（1.86GHz），與dv4000一樣，同樣具備802.11b/g無線網絡、藍芽、BrightView技術等功能，以及14吋闊屏幕。跟機並非大熱嘅DVDDL（D9）制式，燒錄容量仍然係4.7GB，當中比較特別係擁有LightScribe技術，可在專用光碟上印上碟面Cover，作自行設計碟面圖樣，DIY多媒體CD一流。&#13;<br> &#13;<br> 規格：P-M735（1.86GHz）、14"闊屏幕、512MB記憶體、60GB硬碟、DVD±RW光碟機</p><p>大胃王精選</p><p>暫時市面PC界只有HP嘅dv4000有成百GB高容量硬碟，若然覺得毋須咁誇，少少哋60GB左近都夠用，市面上亦有唔少好選擇。&#13;<br> &#13;<br> 查詢：&#13;<br> （a）acerHK（25280233）&#13;<br> （b）其士商業系統（29533555）&#13;<br> （c）NECHK（23690335）</p><p>T8100聲畫強勁</p><p>acerT8100就用上128MBATIMOBILITYRADEONX700顯示卡，音效支援HDwithDolbyDigital及7.1聲道，聲畫皆可媲美Desktop。&#13;<br> &#13;<br> 處理器：P-M760（2GHz）&#13;<br> 記憶體：512MB&#13;<br> 硬碟：80GB</p><p>1690分割桌面</p><p>acer1690特別內置一套《GridVista》軟件，可按需要分割桌面空間使用，可同時開啟多個視窗工作，又不會造成混亂。&#13;<br> &#13;<br> 處理器：P-M740（1.73GHz）&#13;<br> 記憶體：512MB&#13;<br> 硬碟：60GB</p><p>A200屏幕夠光</p><p>東芝A200屏幕使用咗自家ClearSuperView技術，畫面光夠Sharp，最重要係輸出穩定，適合長時間工作之用。&#13;<br> &#13;<br> 處理器：P-M725（1.6GHz）&#13;<br> 記憶體：256MB&#13;<br> 硬碟：60GB</p><p>P8000雙層燒錄</p><p>NECP8000使用咗DVDSuperMulti，基本上任何格式DVD都可讀取及燒錄，而且DVD+R支援雙層燒錄，一次過可燒錄到8.5GB資料。&#13;<br> &#13;<br> 處理器：P-M725（1.6GHz）&#13;<br> 記憶體：256MB&#13;<br> 硬碟：60GB</p><p>S1100慳電設計</p><p>NECS1100機身有特別設計，就算長時間使用鍵盤，都可減低雙手承受嘅沉重壓力，工作狂最啱。另外超慳電設計加上額外電池，可用足11.8小時。&#13;<br> &#13;<br> 處理器：P-M733J（1.1GHz）&#13;<br> 記憶體：256MB&#13;<br> 硬碟：60GB</p></body></html>