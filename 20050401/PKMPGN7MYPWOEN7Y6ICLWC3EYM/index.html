<html><header><meta charset="utf-8"><title>「最緊要搞好內在」<br>Twins愛情護膚有辦你睇</title></header><body><h1>「最緊要搞好內在」<br>Twins愛情護膚有辦你睇</h1><p>Twins昨日為護膚品品牌新店剪綵，蔡卓妍（阿Sa）和鍾欣桐（阿嬌）近日分別與鄭中基和方力申傳緋聞，問到春風滿面的阿Sa女人有愛情滋潤是否特別靚時，她尷尬地說：「OK啦，唔知呀！最緊要搞好內在！」</p><p>青春組合Twins昨日於觀塘以代言人身份，為護膚品「Biotherm」新店擔任開幕剪綵嘉賓，吸引不少fans到場支持。Twins即場做皮膚測試及學做facial。&#13;<br> 阿Sa和阿嬌近日分別與鄭中基和方力申傳緋聞，問阿Sa拍拖是否對皮膚有幫助時，她尷尬地說：「ＯＫ啦，唔知呀！最緊要搞好內在，我心肝脾肺都唔好，所以要飲多啲水同食燕窩。」<br> &#13;<br> <spanclass>「冇收過任何禮物」 &#13;<br> 同樣有愛情滋潤的阿嬌亦撐阿Sa說：「好多人有拖拍都生粒粒啦，頭先測試話阿Sa皮膚比較乾，要做多啲補濕。」對於有報道指鄭中基為討好阿Sa，特別送上Herm?手袋及紅寶石耳環，阿Sa說：「我冇收過任何禮物，我都唔用手袋嘅，我只係用郵差袋，我帶開呢對耳環都戴咗好耐。」&#13;<br> 阿Sa表示只會留港數日，之後便到內地宣傳，問她會否與鄭中基短敍？她說：「我好多人要見，又要見阿媽同隻狗，我屋企隻狗今日重要相睇。」阿Sa可有考慮相睇？她說：「我𠵱家先二十二歲，等我四十歲冇人要先啦！」阿嬌即幫口說：「你估佢𠵱家冇年輕有為嘅追咩！」<br> &#13;<br> <spanclass>沒聽過千嬅新歌 &#13;<br> 對於鄭中基舊愛楊千嬅新歌《長信不如短訊》乃憑歌寄意，問阿Sa可有聽過？她說：「我呢排都唔喺香港，所以冇聽過，我近排只係聽《見習愛神》。」&#13;<br> 採訪：王崇穎　攝影：仇志德</spanclass></spanclass></p></body></html>