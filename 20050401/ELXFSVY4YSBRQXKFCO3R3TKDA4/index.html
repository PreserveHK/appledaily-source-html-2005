<html><header><meta charset="utf-8"><title>後藤久美子重返日本暢快痛飲</title></header><body><h1>後藤久美子重返日本暢快痛飲</h1><p>九十年代初紅極一時嘅後藤久美子，唔經唔覺做咗法國車手阿里斯太太成十年，重有兩個八歲同五歲嘅仔，喺法國生活得好好。今期《女性Seven》偷拍到後藤日前秘密同老公返咗日本，佢哋約埋成班親友喺東京目黑一間意大利餐廳食飯，後藤重同親友飲酒。聽講啲紅酒係後藤喺法國屋企自己釀製嘅。</p></body></html>