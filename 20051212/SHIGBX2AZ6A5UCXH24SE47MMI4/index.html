<html><header><meta charset="utf-8"><title>　　小小超風騷開巨型香檳 - 李八方</title></header><body><h1>　　小小超風騷開巨型香檳 - 李八方</h1><p>8號仔電盈噚日運動同樂日，據大會統計，截至下午兩點，包括員工家屬有過萬人進場，咪話唔厲害。老闆小小超李澤楷今年都有出席，不過就遲啲到。佢一身便服，白色polo恤、牛仔褲襯高檔白飯魚，話自己呢幾日有啲唔舒服，所以遲咗。問佢使唔使打針食藥，佢就笑笑口話唔使打針咁嚴重。&#13;<br> 雖然有啲唔舒服，但電盈喺本地固網市場客戶止跌回升，now寬頻電視客戶又超逾五十萬，抵佢噚日咁風騷，佢重同副主席JackSo蘇澤光、財務總監艾維朗以及一眾高層，坐喺看台睇表演兼做評判，其間重有同記者影相留念。喺呢嗰盛會，大會特別整咗一支特大號香檳畀佢開㖭，又幾有新意喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>