<html><header><meta charset="utf-8"><title>港置台北考察三天</title></header><body><h1>港置台北考察三天</h1><p>呢輪樓市靜到暈，代理高層催谷前線開單及進修增值之餘，又趁機出外考察兼唞唞。港置置專會一行三十人，最近去台灣一轉，喺短短三日，參觀咗台北市101摩天大樓，考察社區規劃及物業市場，學習銷售技巧及了解客人需要。三日使咗近三萬。&#13;<br> 上個月，中原就一行三百幾人，組團去珠海減壓；而利嘉閣七十幾人考察團，十一月去咗北京，兩個都係啲幾日團。</p></body></html>