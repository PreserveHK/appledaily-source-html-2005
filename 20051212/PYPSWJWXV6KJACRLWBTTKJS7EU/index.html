<html><header><meta charset="utf-8"><title>甘肅首設高山滑雪場</title></header><body><h1>甘肅首設高山滑雪場</h1><p>甘肅近日開咗全省首個高山滑雪場，喺蘭州市榆中縣海拔一千多米嘅興隆山嘅腳下。你睇一班遊客玩得幾咁開心！雪場佔地二百二十七畝，𠵱家已經起咗兩條中初級雪道，全長七百六十米、垂直落差八十五米、最大坡度三十度，最啱班中初級滑雪好友表演身手。呢個場可以同時招呼一千五百人，都唔細㗎！</p></body></html>