<html><header><meta charset="utf-8"><title>中環在線：花旗高層成功跳塔</title></header><body><h1>中環在線：花旗高層成功跳塔</h1><p>花旗銀行高層出征澳門旅遊塔，玩高飛跳（SkyJump）籌款的壯舉，終於喺前日順利完成。當日風和日麗，3名健兒從233米高空一躍而下，為「SantaClausOperation」籌到46萬元善款。花旗嘅企業傳訊部同埋企業及投資銀行部等部門，派出30多名同事組成啦啦隊，專登過大海去濠江，為「義跳」的3位外籍高層吶喊助威。&#13;<br> 有份跳塔籌款的花旗香港區企業及投資銀行部阿頭范浩宏（FrankSlevin），雖然從未試過笨豬跳或高飛跳，但勇者無懼，跳前跳後都輕鬆自若，重食埋嘢先上旅遊塔作「處女跳」，完全唔怕嘔，佢個寶貝仔見到阿爸咁威猛，都心郁郁想跳埋一份，果真虎父無犬子。不過，原來有關方面規定要最小11歲先可以玩高飛跳，呢位小朋友要等多3年至得嘞。&#13;<br> 李華華</p></body></html>