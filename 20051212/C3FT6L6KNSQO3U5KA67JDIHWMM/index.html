<html><header><meta charset="utf-8"><title>　　陳智思開聲素帕猜畀足面 - 李八方</title></header><body><h1>　　陳智思開聲素帕猜畀足面 - 李八方</h1><p>嶺南大學今日十分熱鬧，因為學校舉行畢業禮，煲呔會親自嚟頒個榮譽博士銜畀世貿前總幹事素帕猜．巴尼巴滴。點解呢位現任聯合國貿易與發展會議秘書長兼泰國前副總理肯接受殊榮？原來有段古仔。&#13;<br> 話說陳智思係嶺大嘅副主席，佢有次同素帕猜傾開，問佢有冇興趣接受嶺大嘅榮譽社會學博士學位，佢一口答應，梗係啦，素帕猜同喺泰國甚有地位嘅陳家好熟，算畀足面。&#13;<br> 今次真係因利成便，反正素帕猜要嚟香港出席世貿第六次部長級會議，嶺大就推遲一吓畢業禮日期，主席梁振英同校長陳坤耀梗唔反對啦；加上素帕猜係自由同公平貿易嘅支持者，同陳坤耀應該啱傾。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>