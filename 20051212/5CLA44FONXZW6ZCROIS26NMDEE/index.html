<html><header><meta charset="utf-8"><title>　　馬丁激嬲恩師唔關打官司事 - 李八方</title></header><body><h1>　　馬丁激嬲恩師唔關打官司事 - 李八方</h1><p>民主黨前主席李柱銘前日上商台新節目《無底深談》接受李慧玲訪問，噚日《蘋果》都有報道訪問內容，但有馬丁老友打電話畀八方，話報道提到馬丁喺節目入面承認曾經喺打官司時，呃過供佢讀大學嘅法律界元老余叔韶；馬丁老友話有聽呢個節目，但馬丁唔係咁講，所以八方特登聽番當日節目內容，發現原來呢句話係主持李慧玲訪問馬丁時，引述嘅一個法律界傳聞，向馬丁求證，但馬丁只係話相信係佢大學成績差，所以激嬲恩師。&#13;<br> 換句話講，所謂嘅師徒恩怨根本同場官司無關。如果呢段報道引起余叔韶同馬丁唔開心，八方趁呢個機會同佢哋講句唔好意思。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>