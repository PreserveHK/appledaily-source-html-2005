<html><header><meta charset="utf-8"><title>未來翁媳開心笑唔停<br>倪匡夫婦港九擦餐飽</title></header><body><h1>未來翁媳開心笑唔停<br>倪匡夫婦港九擦餐飽</h1><p>倪匡夫婦前日自美返港，晚上即約愛兒倪震和未來新抱周慧敏在黃埔共膳，飯後周慧敏再到酒店與倪匡促膝談心。而昨日倪匡又偕妻在銅鑼灣飲早茶，大歎一盅兩件，緊接再環遊港島區四處探親，忙個不休。</p><p>名作家倪匡居美十三年後，於前日清晨偕妻李果珍重返香港，七十高齡的倪匡竟毫無疲態，落機後馬上逛街，晚上更與愛兒和未來新抱周慧敏歎上海菜，一家人樂敍天倫。</p><p>全程有講有笑</p><p>前晚九時多，倪匡一家與蔡瀾在黃埔「王家沙」用膳完畢，離場時見倪震對雙親表現體貼，一時與父閒話家常，一時又幫母親拿外賣，至於周慧敏就全程與倪匡夫婦有講有笑，倪匡每次望向準新抱時總笑到見牙唔見眼，非常開心。&#13;<br> 其後倪匡一家與周慧敏一同登上平治房車返酒店及齊進房間聊天，一個小時後，倪震與周慧敏離場，問周慧敏是否與未來老爺食晚飯，她便笑說：「哈哈哈，係呀、係呀。」未知倪匡有否催婚？她又笑道：「哈哈哈，冇呀。」</p><p>惹來茶客騷動</p><p>雖然前晚倪匡夫婦逛足一日，但二人昨早九時已到銅鑼灣稻香超級漁港歎早茶，就現場所見，已有一對中年男女開枱等候，而倪匡夫婦的出現更惹來茶客一陣騷動，到二人坐下，同台友人遞上報紙向倪匡示意他有新聞見報，他望了一眼即仰天大笑。&#13;<br> 昨早倪匡十分好胃口，點了一枱點心包括鳳爪、春卷及雞紮等。&#13;<br> 結帳後，倪匡夫婦又展開港島遊，先步往附近銀行辦理事宜，緊接坐的士到灣仔聖雅各福群會，逗留近一個鐘後再坐的士到北角丹拿花園探望朋友，整日都忙個不休。&#13;<br> 採訪、攝影：娛樂突發組</p></body></html>