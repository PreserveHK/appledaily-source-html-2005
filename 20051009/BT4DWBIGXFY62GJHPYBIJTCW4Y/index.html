<html><header><meta charset="utf-8"><title>　　曾太力撐紓緩治療 - 李八方</title></header><body><h1>　　曾太力撐紓緩治療 - 李八方</h1><p>噚日係「世界紓緩關懷日」，善寧會為響應今次活動，特別喺數碼港搞咗個名為「音韻頌善寧」嘅慈善音樂會，宣揚紓緩治療嘅信息。咁有意義嘅活動，當然係「猛人」如雲啦，好似特首夫人曾鮑笑薇、衞生福利及食物局局長周一嶽，同久未露面、身為善寧會榮譽會長嘅前房屋局局長黃星華都到場支持，主持開幕，大會重搵咗張德蘭嚟獻唱。&#13;<br> 咁究竟乜係紓緩治療呢？其實即係善終服務，主要為末期癌症病患者提供一整套治療同支援嘅服務，照顧佢哋嘅身心同社交需要。善寧會喺未來幾個月會舉辦連串活動，包括公眾論壇同巡迴展覽，加強市民對呢方面嘅認識。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>