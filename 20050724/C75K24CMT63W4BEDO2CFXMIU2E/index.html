<html><header><meta charset="utf-8"><title>Hi-end日牌Foober闖美成功急速彈起</title></header><body><h1>Hi-end日牌Foober闖美成功急速彈起</h1><p>要數能夠揚威海外的日本品牌，當然不得不提由Nigo主理的猿人牌ABathingApe（簡稱Bape），能夠遠赴英國倫敦開設專門店，認真威！今日介紹上緊位、由日本紅到美國嘅Foober，以Hi-endFashion風格為主，亦有StreetFashion的街頭感覺，結果一躋身於三藩市潮流集中營HUF，即成為美國潮流追捧新牌。今日本地水貨舖小試牛刀，引入部份貨品，潮友不能錯過！&#13;<br>&#13;<br>記者：胡卓琳&#13;<br>攝影：梁細權&#13;<br>Model：Alex.L@Starzpeople</p><p>HUF引入響朵</p><p>Foober創立於1998年，於日本全國共有13個銷售點，起初是售賣不同品牌的潮流集中營，到2001年，FooberClothingLine正式成立，產品種類Casual之餘亦帶有Hi-end味道。之後，Foober曾與i-Path、FTC等美國品牌合作，令其聲名大噪，後來更被美國三藩市潮舖HUF睇中兼引入，成為少數能夠成功打入美國市場的日牌，懶理是否因為日本人崇美，Foober名聲隨即彈起。如今得慧眼老闆賞識引入本港，當成為潮人追捧新品牌。</p><p>Hi-end元素唔只圖案Tee</p><p>話得Foober係以Hi-endFashion為主，能夠打入美國市場，就梗係唔似得一般街牌，只有PrintTee及短褲咁單調。其服飾質素高Details靚，例如所有帽類出品都係由日本造帽權威CA4LA製作，質料上絕對有保證，另外，Foober亦推出不少Accessories，例如手帶及戒指等等，都係Mix&amp;Match襯衫之選。</p><p>街頭味道一樣得</p><p>除咗主打Hi-end的衣飾以外，Foober同樣照顧到一眾街頭型人，指定動作圖案PrintTee的存在。Foober要於三藩市立足，當然要識得擦吓鞋，其中一件圖案Print當中，就有三藩市當紅Jazz王IanJohnson的圖像Tee，咁有共鳴，三藩市潮人實Buy啦！果然識做！</p><p>i-PathYogi-HiPro波鞋，於板界大受歡迎，i-Path今次同Foober合作，全球只限量發售200對，鞋身及鞋墊均印有Foober及i-PathLogo，一睇就知係W-name產品。</p><p>同場加映ALC秋冬新貨抵港</p><p>另一日本Hi-end品牌ALC，設計師AlexanderLeeChang係美國出生的中日混血兒，現時為日本雜誌界的TopModel，自家品牌ALC，設計以日本及美國的文化為藍本，出道短短一年，甚得港日潮界歡迎，男女裝設計以簡單為主配以細緻的縫紉技術，Hi-End時裝味十足，秋冬新貨以女裝為主。</p><p>售賣點：</p><p>InWhere（25769998）&#13;<br> 銅鑼灣富明街寶富大廈2樓K室</p></body></html>