<html><header><meta charset="utf-8"><title>　　煲呔搶盡馬力風頭 - 李八方</title></header><body><h1>　　煲呔搶盡馬力風頭 - 李八方</h1><p>民建聯主席馬力設喺小西灣邨嘅立法會議員辦事處噚日開幕，同左派關係愈來愈密切嘅煲呔曾都有出席。有街坊早幾日同傳媒投訴，話當局特別喺特首到訪前趕「洗太平地」，修剪邨內嘅花木，美化環境，八方噚日見到煲呔原本想問佢點睇，但係點知佢見到班記者就騷都唔騷吓，反而見到班睇熱鬧嘅街坊就四萬咁口，重主動握手㖭。&#13;<br> 煲呔曾雖然搶盡馬力風頭，不過話晒都係自己地頭，唔少女士都好識做咁拉住馬主席影相。&#13;<br> 馬主席同八方講，𠵱家民建聯有三千黨員，佢同班中委已決定每人拉十個人入黨，佢已經搵到四、五人，唔知呢班咁支持佢嘅女士係咪佢嘅拉攏對象？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>