<html><header><meta charset="utf-8"><title>　　環保小偵探搵出污染元兇 - 李八方</title></header><body><h1>　　環保小偵探搵出污染元兇 - 李八方</h1><p>相信好多市民都未必知道，警方除咗維持治安之外，原來喺推動環保方面都不遺餘力。警務處噚日主辦「少年警訊環保小偵探」頒獎禮，表揚嚟自多間中、小學同埋少年警訊區諮詢會、積極搵出污染環境元兇嘅「小偵探」。唔好睇參加比賽嘅學生最細只係得小五、小六，佢哋都好有環保意識。&#13;<br> 好似小學組冠軍山咀公立學校嘅五位學生，佢哋就以家居廢物分類為題，提出回收家居廢物循環再造嘅重要性。&#13;<br> 今次比賽分別有網上遊戲同環保研習等環節，重係警務處舉行環保活動以嚟最多人參加嘅一次，共錄得超過十萬人次參加網上遊戲、一千二百多份報告，認真犀利。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>