<html><header><meta charset="utf-8"><title>玩轉星期天：夏威夷服由我創</title></header><body><h1>玩轉星期天：夏威夷服由我創</h1><p>1.T恤任我畫&#13;<br>一開始Tina姐姐就教我哋自製夏威夷T恤，材料簡單，只要一件白T恤、水彩及水彩筆即可。Tina姐姐講解完，蕙欣率先動身替那件小背心畫上圖案，其他「小蘋果」也開始動手，在衫上畫出自己喜愛的圖案，又或是ILoveHawaii等字句。</p><p>這幾件來自「小蘋果」設計的T恤，係咪好靚好吸引呢？</p><p>2.布草裙認真潮</p><p>要變身成一個來自夏威夷的「小蘋果」，怎可缺少夏威夷草裙呢！今次教大家自製獨一無二的草裙，實行型盡全場咁話。精靈可愛的他們早已「各就各位」，聽導師Suzanna姐姐講，原來自製草裙非常簡單，只須將塊布左剪右剪，然後加上花花圖案即可。</p><p>3.型帽好易做</p><p>夏威夷的陽光十分猛烈，當然要戴番頂帽遮遮太陽。夏威夷帽的做法十分簡單，只需帽、皺紙及白膠漿，即使是年紀小小的「小蘋果」也能自己製造，簡單又好玩。</p><p>4﹒迎賓花環</p><p>要做草裙舞女郎，怎少得戴在頸項上的花環呢？鮮花花環當然靚，不過太昂貴啦，不妨用勞作紙及飲管自製一個，簡單又方便。</p><p>5﹒糖果形樂器Shaker</p><p>愛玩的「小蘋果」大聲說：「有齊草裙、夏威夷T恤和帽，又點可以無樂器作配襯㗎！」其實姐姐早有準備，為他們預備2個益力多樽、膠珠、皺紙、絲帶及卡紙等材料，做一款名為Shaker的樂器。</p></body></html>