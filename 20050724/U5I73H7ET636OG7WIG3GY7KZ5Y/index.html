<html><header><meta charset="utf-8"><title>小肥教室</title></header><body><h1>小肥教室</h1><p>今次我小肥教大家畫金魚，首先畫3個圓圈，大圓圈係個肥身，兩個細圓圈係對凸眼。</p><p>在大圓圈的另一端加條尾巴，咁條金魚先曉游水。</p><p>加個圓碌碌成個水泡咁嘅嘴仔，再加兩隻手同背鰭，幫助游水時平衡。</p><p>最後加埋波浪形魚鱗，再上埋色就大功告成！</p></body></html>