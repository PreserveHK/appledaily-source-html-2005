<html><header><meta charset="utf-8"><title>老友口疏監製扯火</title></header><body><h1>老友口疏監製扯火</h1><p>美國女星歌翠妮確絲（CourteneyCox、右），前日去到紐約出席全國廣播公司嘅高收視節目《Today》接受訪問，宣傳佢套獨立新片《November》，佢喺入場前不停同群眾握手，相當友善。近日歌翠妮透露長壽電視劇《老友記》會開拍特別版，但𠵱家佢再被問起呢件事，即時三緘其口，原來套劇拍特別版係高度秘密，據聞歌翠妮爆響口令到監製好不滿。</p></body></html>