<html><header><meta charset="utf-8"><title>　　瘋狂哈利迷 - 李八方</title></header><body><h1>　　瘋狂哈利迷 - 李八方</h1><p>哈利波特熱爆全球，八方噚日去咗Bloomsbury書店嘅《哈利波特》讀書會湊熱鬧，識到個因為哈利而發奮向上嘅小五生黃鈞灝。佢隨身帶住嘅第六集寫滿晒中文解釋，第一頁已經有十幾個，佢話自己讀中文小學，好多英文生字都唔識，「平時睇開啲英文書唔使查字典，睇《哈利波特》就要查好多。」&#13;<br> 黃鈞灝當初因為睇咗《哈利波特》電影，覺得啲魔法電腦特技好靚，就搖身變成瘋狂哈利迷，「第一齣已經睇咗二十五次，睇到隻碟shortshort哋，有時播唔到。」等唔切新一輯電影上畫，就開始睇書追劇情。佢話好想學好啲英文，然後去英國遊學，參觀電影入面間學校，「學校入面夠陰森恐怖，外面又好舒服，有大草地又有樹，我好想入嗰間學校讀書！」&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>