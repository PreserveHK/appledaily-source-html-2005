<html><header><meta charset="utf-8"><title>雜誌爆緋聞大動肝火<br>志偉讚嘉欣演技大姐大</title></header><body><h1>雜誌爆緋聞大動肝火<br>志偉讚嘉欣演技大姐大</h1><p>曾志偉前晚出席《阿嫂》首映禮，他指嘉欣演技已去到影壇大姐大水平，對於有雜誌指楊嘉雯是他新女，志偉勞氣地說：「咁賤格嘅報道都寫得出！」</p><p>電影《阿嫂》前晚在銅鑼灣UA時代廣場戲院舉行慈善首映禮，捐出十萬元給淺水灣獅子會，出席者包括林嘉欣、劉心悠、曾志偉、方中信、元華、謝君豪、羅仲謙，以及監製鄭丹瑞和導演黃精甫。</p><p>否認送車</p><p>有周刊日前報道性感女星楊嘉雯是曾志偉新女，對於此事，曾志偉前晚勞氣地說：「黐線，講嚟都嘥氣，楊嘉雯之前係Stareast藝人，佢早排打畀我話冇嘢做，咁啱《獎門人》最後一集，我叫埋佢一齊玩，啲雜誌成日叫啲女星扮偷拍影封面，真係賤格到無倫，啲女星連內文同封面寫乜都唔知。」&#13;<br> 該雜誌又指曾志偉送車給葉蘊儀，志偉說：「架車係曾寶儀（志偉女兒）返香港間中揸嘅，𠵱家冇用咪賣咗畀葉蘊儀咯，咁賤格嘅報道都寫得出，一睇就知本雜誌係邊個老闆啦！」&#13;<br> 志偉前晚大評《阿嫂》的兩位女主角林嘉欣和劉心悠的演技，他說：「林嘉欣係影壇大姐大，做唔同嘅角色演出都好定，而劉心悠就要學好演戲，呢個係新人必經嘅階段，佢運氣好，第一部戲就有老闆咁大投資。」</p><p>早餐情緣</p><p>問志偉認為劉心悠能否成為張栢芝的接班人，他說：「好難講，一兩部戲未睇到，栢芝係天生食呢行飯，劉心悠要加倍努力。」而劉心悠就表示因第一次出席首映，之前一晚緊張到失眠。&#13;<br> 此外，林嘉欣日前接受商台錄音訪問，她表示和父親關係一向密切，父親更不時擔任她的愛情顧問。&#13;<br> 而嘉欣亦透露和男友陳光榮緣起於一段早餐情緣，她說：「因為一個人食早餐對我嚟講係好私人，有次佢問我可唔可以一齊食早餐，當時我諗一諗，個感覺就好似要求入我屋企一樣，最後我都答應，佢重即刻飛車過嚟，𠵱家我哋盡量都會一齊食早餐。」&#13;<br> 採訪：張俊銘&#13;<br> 攝影：陳慧安、林德雄</p></body></html>