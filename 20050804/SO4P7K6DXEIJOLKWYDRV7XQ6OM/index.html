<html><header><meta charset="utf-8"><title>麥家琪奉紅衫魚孝敬契爺</title></header><body><h1>麥家琪奉紅衫魚孝敬契爺</h1><p>亞視劇集《危險人物》收視理想，監製鄭偉文望收視再升，故昨日率領一班《危險人物》的演員，包括麥家琪、張豪龍、林偉、劉錫賢、吳廷燁、八両金、吳露恩等一行二十多人，帶備香燭及乳豬前往黃大仙廟還神兼祈福。</p><p>細佬撐栢芝</p><p>麥家琪穿上露膊上衫到黃大仙拜神，她說：「黃大仙係我契爺，係我媽咪幫我上契嘅，我所有兄弟姊妹都有契，媽咪話如果我結婚，要嚟呢度話畀契爺聽我結婚，以後唔使照顧我。」麥家琪還捐一百元善款，認真乖巧。&#13;<br> 張豪龍對於姐姐張栢芝拍拖一事不予置評，他說：「我唔講家姐，邊個話佢拍拖，要點恭喜佢？我家姐不嬲咁開心，佢英文一向都好好，以前佢喺澳洲讀書，因為最近會有演出，所以再去學英文。」&#13;<br> 採訪、攝影：楊潔雯</p></body></html>