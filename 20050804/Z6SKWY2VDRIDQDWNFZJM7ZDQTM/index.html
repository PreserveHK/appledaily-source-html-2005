<html><header><meta charset="utf-8"><title>側田合法下載有得分</title></header><body><h1>側田合法下載有得分</h1><p>新人（右起）謝安琪、側田、張繼聰及方大同噚日喺中環出席一個合法下載網站嘅活動，身為創作人嘅側田好贊成合法下載，因為佢有版稅分到，而且又可以令更多人認識佢啲歌。早前譚詠麟公開大讚側田，佢覺得好榮幸，亦有啲受寵若驚，因為校長係佢嘅偶像，佢重好希望有機會同校長合唱㖭！</p></body></html>