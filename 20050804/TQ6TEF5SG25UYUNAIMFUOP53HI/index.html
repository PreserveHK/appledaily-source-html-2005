<html><header><meta charset="utf-8"><title>慈禧專車歎美食互贈名表<br>琦琦喚夫上海大象笑爆肚</title></header><body><h1>慈禧專車歎美食互贈名表<br>琦琦喚夫上海大象笑爆肚</h1><p>任達華琦琦夫婦前晚齊以三十年代懷舊打扮，在上海老站餐廳出席歐米茄腕表進入內地市場一百一十周年慶祝活動，兩人更在慈禧太后專用火車內進餐。琦琦在記者會上介紹丈夫的造型是上海大亨，卻老貓燒鬚說成「上海大象」，令台下嘉賓笑破肚皮。　記者DebbieLum、EdwardChou上海直擊</p><p>任達華琦琦夫婦前晚以歐米茄代言人身份，出席在上海老站餐廳舉行的活動，這次活動是慶祝品牌進入內地市場一百一十周年，並從瑞士博物館運來十五隻古董表，於內地巡迴展覽。</p><p>講大亨變大象</p><p>記者會上，任達華夫婦進行互贈名表儀式，任達華送贈歐米茄一九○○年希臘神殿黃金陀表給嬌妻，琦琦回贈品牌限量生產一千八百九十五隻的鐵霸腕表給夫婿。琦琦和任達華前晚悉心打扮，齊以三十年代懷舊造型出現，記者會上，琦琦本想介紹丈夫的造型是上海大亨，但卻老貓燒鬚說成「上海大象」，惹來台下嘉賓哄堂大笑。琦琦事後說：「我之前周圍飛，去咗法國、台灣再返香港，搞到言語都混亂晒㖭。」兩人其後更在慈禧太后的專用火車上進餐。&#13;<br> 談及七個月大的女兒，琦琦一臉喜悅地說：「囡囡𠵱家識𠵱𠵱哦哦唱歌啦，我前排由法國去台灣，喺飛台灣之前幾個鐘，我專登返屋企見個女一面，錫到佢面都紅晒，好似個醉咗嘅天使咁。自從我生完之後，好多廣告商打我哋一家三口主意，其中我最有興趣係一個台灣廣告，佢哋想叫我囡囡做天使，我覺得等囡囡大咗睇番，都係一個好好嘅回憶。」</p><p>買屋收租養女</p><p>任達華則表示首次帶囡囡出街，他說：「個女好似佢媽咪咁，見到衫就摸，大個一定好鍾意shopping，所以我決定以後喺世界各地唔止要有一間屋，要買多間嚟收租，等囡囡大個生活冇憂。」</p></body></html>