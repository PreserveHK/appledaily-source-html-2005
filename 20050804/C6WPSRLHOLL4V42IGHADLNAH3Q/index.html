<html><header><meta charset="utf-8"><title>發哥胞姊唔教細佬影相</title></header><body><h1>發哥胞姊唔教細佬影相</h1><p>前晚沙田大會堂有個「沙田文藝協會攝影展」，周潤發家姐周聰玲有三十幅作品展出，佢話有通知家人去參觀，玲姐話：「如果你哋見到有人戴住漁夫帽，側側膊咁入嚟，嗰個咪周潤發囉！」玲姐話同周潤發間中都有飲茶聚吓，問佢哋有冇交流攝影心得，玲姐話：「唔會，我哋係個體戶嚟㗎！」</p></body></html>