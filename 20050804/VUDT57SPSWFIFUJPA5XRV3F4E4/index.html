<html><header><meta charset="utf-8"><title>梁敏儀香蕉遇難記</title></header><body><h1>梁敏儀香蕉遇難記</h1><p>近來長胖了十磅的梁敏儀頻頻嚷着要減肥，並以放狗、練瑜伽及滑水喼弗。&#13;<br> 日前梁敏儀接受電話訪問時說：「𠵱家開始要喼弗，尤其係出席公司（英皇）活動時，同幾個女仔一齊影相，個個都好瘦，Isabella（梁洛施）、Yumiko（鄭希怡）同埋Mandy（蔣雅文）都瘦好多，我一拍埋去就好大件，要檢討啦，一定要減。」&#13;<br> 梁敏儀大談其瘦身大計時如數家珍說：「我有玩高溫瑜伽，一個禮拜一次，好快瘦㗎，因為會不停出汗。重有放狗啦，我總共養咗三隻狗，早、午、晚一日三次放狗都搞到身水身汗。」</p><p>撞碎骨留陰影</p><p>梁敏儀續說：「早排我又同啲朋友玩滑水，運動量都幾大，不過我玩滑水時就有啲陰影，因為幾年前我同啲同事去玩香蕉船，跌落海時被人哋個膝頭哥撞到眼窩位，眼下啲骨碎咗，雖然𠵱家已經冇事，但之後都唔係好敢玩水上活動，𠵱家玩番都要好小心。」&#13;<br> 梁敏儀（Winnie）&#13;<br> 年齡：29歲&#13;<br> 三圍：34B、24、35&#13;<br> 身高：5呎7吋半&#13;<br> 體重：108磅&#13;<br> 學歷：中學畢業&#13;<br> 入行經過：九九年參選港姐被視為大熱門，但最終三甲不入，○一年加盟英皇娛樂，演出多部電影&#13;<br> 電影：《山狗1999》、《完美情人》、《偷窺無罪Ⅱ之誘人犯罪》、《千機變》、《無冕皇帝》&#13;<br> 採訪：朱倬誼　攝影：陳偉權&#13;<br> 化妝：Odi&#13;<br> 髮型：Ming@O4No8</p></body></html>