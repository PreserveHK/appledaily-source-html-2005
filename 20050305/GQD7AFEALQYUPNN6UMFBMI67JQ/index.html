<html><header><meta charset="utf-8"><title>BMA春茗羅傑承豪送十萬元<br>周麗淇進軍韓國睇中元斌</title></header><body><h1>BMA春茗羅傑承豪送十萬元<br>周麗淇進軍韓國睇中元斌</h1><p>羅傑承的BMA唱片公司，前晚在灣仔舉行春茗，老闆羅傑承即場送出十萬元現金抽獎。而旗下歌手周麗淇就表示將會赴韓國發展，更表示希望能和著名韓星元斌及權相佑等人合作。</p><p>關心妍、傅珮嘉、周麗淇、樂壇新人Casey及男子新組合Terminal等，前晚在灣仔出席BMA唱片公司春茗，筵開四十席，場面熱鬧，就連稀客劉鑾雄也偕同得力女助手甘比前來撐場，認真畀面。<br> &#13;<br> <spanclass>惹大肚疑雲 &#13;<br> 羅傑承的太太梁芷珊穿上一套類似韓服的晚裝到場，卻惹來大肚疑雲，但她否認說：「我暫時都未諗住生BB，照顧一名小朋友唔簡單。」羅傑承前晚更即場拿出十萬元現金做抽獎，認真大手筆。&#13;<br> 林珊珊加盟BMA掌管經理人部門，問到前晚匆匆趕來做抽獎嘉賓的鄭伊健會否追隨加盟？林珊珊說：「未傾到咁細節，我都有同羅生傾過，或者將我間經理人公司同BMA合併，又或者羅生入股落嚟。」&#13;<br> 談到旗下歌手的發展，林珊珊說：「關心妍會偏向內地發展，而傅珮嘉就會繼續做唱作人。」&#13;<br> 而林珊珊及後又大讚周麗淇的聲線，更表示公司稍後會安排周麗淇跟韓國公司合作，前晚韓國攝製隊一行人也是座上客，周麗淇聞言後即說：「我都想同元斌、權相佑、斐勇俊同車太鉉佢哋合作，不過我諗自己唔會走性感路線，雖然本錢個個女性都有，但我寧願做番自己。」&#13;<br> 關心妍則表示公司本邀請她帶同男友出席春茗，但由於男友害羞未肯赴會，她又說：「老闆已經派咗定心丸，佢話今年個個宣傳budget一樣，大家一樣都咁錫喎。」<br> &#13;<br> <spanclass>為女友憂心 &#13;<br> 而對於女友梁詠琪代言的Fancl廣告產品接獲投訴，伊健緊張地說：「其實產品功效係觀點與角度問題，我拍廣告會事前了解一下產品。」對於特首董建華被傳請辭，伊健回應：「都未公布，佢需要智囊團幫手，我提議搵外國人嚟幫手管治。」&#13;<br> 採訪：駱華齡　攝影：何國豪</spanclass></spanclass></p></body></html>