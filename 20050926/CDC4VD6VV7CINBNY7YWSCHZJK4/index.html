<html><header><meta charset="utf-8"><title>薛凱琪每晚一吻甜入夢</title></header><body><h1>薛凱琪每晚一吻甜入夢</h1><p>薛凱琪（Fiona）最近為擔任代言人的瑞士護膚品牌LaVallee拍攝全新一輯秋冬廣告，據悉廣告公司動用過百萬聘請廣告班底，連Fiona所穿的皮草也是人手縫製，希望做到獨一無二。</p><p>想像在雪山滑雪</p><p>問Fiona在炎炎夏日穿上皮草拍廣告感覺如何，她鬼馬地說：「我幻想自己喺瑞士阿爾卑斯山上面滑雪，都幾冰涼feel㗎。」&#13;<br> Fiona說：「大家都知我好忙，冇時間好好休息，啲皮膚真係好疲累，所以我每晚都會用保濕面膜，先可以好安心咁瞓一覺，就好似小朋友每晚要爸爸媽媽畀個GoodnightKiss先安心瞓覺一樣！」此外，薛凱琪前晚亦出席「屯門黃金海岸海豚廣場」揭幕酒會，並落力演出。</p></body></html>