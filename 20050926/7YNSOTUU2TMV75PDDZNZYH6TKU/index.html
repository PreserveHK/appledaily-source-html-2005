<html><header><meta charset="utf-8"><title>傅明憲為亡犬設基金救助動物</title></header><body><h1>傅明憲為亡犬設基金救助動物</h1><p>傅明憲昨日以愛護動物協會會長身份在赤柱出席活動，其愛犬綠茶早前病逝，為了紀念愛犬，傅明憲除了為愛犬守齋期外，更為牠成立「綠茶醫生紀念基金」，以幫助動物。</p><p>香港愛護動物協會昨日在赤柱富豪海灣舉行「富豪海灣慈善午宴」，活動收益全數撥捐協會基金，除了身為愛護動物協會會長的傅明憲帶同四隻愛犬出席活動外，懷有五個月身孕的關詠荷、富豪酒店太子女羅寶文、梁洛施、陶大宇和陳細潔等均有出席。</p><p>關詠荷被偷窺</p><p>傅明憲除為早前病逝的北京狗綠茶守齋期，又表示以另一種形式帶綠茶出席活動，她說：「今日我頸上嘅鑽石吊墜其實係代表佢（綠茶），個牌子係Adler，嗰時我同綠茶去睇醫生經過呢間鑽飾店，見到買嘅。我重幫佢成立咗綠茶醫生紀念基金，今日係第一次以佢嘅名義幫協會基金籌款，希望用佢嘅名義多做善事，雖然今日佢嚟唔到，但仍然在我心中。」&#13;<br> 此外，腹大便便的關詠荷帶同一歲愛犬得仔跟傅明憲的狗仔合照時，傅明憲的愛犬比目魚竟十分百厭，猛偷窺關詠荷裙底春光。</p><p>梁洛施養蜘蛛</p><p>關詠荷表示縱然有身孕，但仍然會繼續養狗，她說：「因為啲狗陪伴我度過唔少寂寞嘅時間，有咗BB頭嗰幾個月日日都係對住佢哋，雖然我唔算係一個好主人，但我會盡責任照顧佢哋。」&#13;<br> 梁洛施表示雖然沒有養狗，但就計劃養蜘蛛，她說：「因為養狗冇時間打理，但我已問准媽咪，佢畀我養蜘蛛，因為唔需要太多時間打理，又唔使帶落街，最主要係我覺得佢哋好可愛。」&#13;<br> 此外，楊千嬅因有事未能出席午宴，但她特於晚上到場，以支持是次活動。&#13;<br> 採訪：馮美茵&#13;<br> 攝影：陳偉權</p></body></html>