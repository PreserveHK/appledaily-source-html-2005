<html><header><meta charset="utf-8"><title>周汶錡赤祼拱橋直通情慾禁區</title></header><body><h1>周汶錡赤祼拱橋直通情慾禁區</h1><p>近年轉走性感路線的名模周汶錡（Kathy），早前在攝影師好友J.C.操刀下，拍攝了一輯大膽性感照，一時赤裸上身僅用手掩胸，一時則瞓地拗腰，甫士引人遐想，她直言這個程度仍未到其終極性感界線，更無懼成為一眾男士的性幻想對象。</p><p>名模周汶錡（Kathy）近年是非與緋聞同樣精采，先後被指整容及隆胸，被拍下夜會國民黨前主席連戰之子連勝文的照片後，又與中年男士蹺手、蒲吧攬仔、與外籍型男蘇豪激吻等，盡顯其開放性格。</p><p>封面女郎&#13;<br>赤裸上身以手掩胸</p><p>而Kathy為雜誌及廣告拍攝的照片，亦堅守其豪放作風，性感程度愈來愈大膽，計○三年底與名模Rosemary半裸合照後，早前應台灣男士雜誌《君子雜誌》邀請，擔任復刊版十月號專輯女郎時，亦拍下一輯極盡性感的照片。&#13;<br> Kathy在照片中穿上火紅色束衣、黑色泳裝甚至赤裸上身示人，她強調拍攝時毫不尷尬，Kathy說：「因為我同J.C.已經合作過好多次，之前我出嗰本結婚書《MyDreamWedding》，同今個月台灣微風廣場嘅廣告相，都係佢影，我對佢嘅眼光同技術好有信心，大家講求信任。」</p><p>瞓地拗腰&#13;<br>朱唇微啟意識大膽</p><p>Kathy在其中一輯照片中，穿上高踭鞋及性感bratop，擺出瞓地拗腰的甫士，加上閉目半啟朱唇的表情，意識大膽誘人，她表示攝影師提出有關甫士時，本來也甚為抗拒，其後亦一度想抽起該輯造型照。&#13;<br> Kathy說：「太令人有遐想喇，好大膽唔敢做，後來試影，影嗰時已經好辛苦，因為個地又硬，着高踭鞋又要昂高頭頂住地，影到我頭痛同腦充血，真係暈暈哋。好彩平時做開瑜伽柔軟度夠，後來見出嚟嘅效果好有藝術美感，好似外國時裝專輯咁，所以都揀咗登。」&#13;<br> 問到Kathy會否擔心成為一眾男士的性幻想對象時，她即時說：「冇所謂啦，呢本係男仔雜誌，係性感啲，就算係女仔雜誌，都一樣㗎！正面啲角度去諗，做model應該更加可以放膽去試唔同嘅嘢，只要啲相係靚嘅我都OK。」</p><p>放膽嘗試&#13;<br>突破終極性感界線</p><p>Kathy更笑言這輯相仍未到其終極性感界線，她說：「以前自己係白淨啲、sweetsweet嘅，𠵱家就想試吓突出啲嘅風格同味道，cool啲、型啲，咁啲品牌見你多變化，都會多啲廣告客戶啦。」&#13;<br> 採訪：林妙萍、李珮洳　相片提供：J.C.</p></body></html>