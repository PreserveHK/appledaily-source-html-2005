<html><header><meta charset="utf-8"><title>V3備受NECL1力壓</title></header><body><h1>V3備受NECL1力壓</h1><p>傳聞呢排啲「高檔次」手機係咁冧價，唔單止最近激炒嘅水貨N90係咁，連已經出咗一排嘅MOTOROLAV3竟然重有得跌，真可謂低處未算低！&#13;<br>傳聞話，V3主要係受到NECL1影響，既然大家都係鬥薄，梗係L1嘅11.9mm厚度着數晒啦！再者，呢部機有齊基本嘅130萬像素同藍芽傳輸，對比V3重停留喺VGA相機階段，點都失色啲嘅！據講，V3喺上兩個星期重賣緊$2,180，𠵱家已經跌到$1,880，內置中文就加多一嚿，想低價入貴機？總算有機會喇！</p><p>E1殺到　E398焗住減</p><p>至於另一部有黑白兩色嘅E398，插水理由就更加明顯！因為「兄弟機」E1甫出街，即以$1,980開賣，話晒人哋都有全球首部iTunes手機之美名，身為「大佬」嘅E398（舊款啲），你話有乜辨法唔賣得平啲呢！E398基本一樣可以插卡聽歌，只不過少咗iTunes介面，行貨跌到$1,480，唔嫌個款舊都執得過！&#13;<br> &#13;<br> 文：尹謹基&#13;<br> &#13;<br> 創先科技（23948805）&#13;<br> 旺角先達廣場地下G91</p></body></html>