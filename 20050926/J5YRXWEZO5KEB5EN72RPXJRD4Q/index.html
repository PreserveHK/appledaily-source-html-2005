<html><header><meta charset="utf-8"><title>　　唐唐美國聯絡感情 - 李八方</title></header><body><h1>　　唐唐美國聯絡感情 - 李八方</h1><p>煲呔帶團北上，財政司司長唐英年就向西望。&#13;<br> 唐唐前日朝喺美國華盛頓，出席二○○五年世界銀行和國際貨幣基金組織年會嘅開幕典禮，以中國代表團成員嘅身份出席會議。&#13;<br> 既然去到國際場合，唐唐趁機見吓人聯絡感情。佢分別見過財政部部長金人慶以及人民銀行行長周小川。&#13;<br> 唐唐見金人慶時，傾過地區經濟合作，包括亞洲債券基金；而見周小川，雙方就加強香港與內地金融界合作及打擊洗黑錢活動交換意見，至於人民幣第二階段業務落實時間，相信唐唐一定有提，但係內容就唔肯多講，有料都留番俾煲呔喺施政報告講啦。&#13;<br> 唐唐聽日先返港，之後就馬不停蹄飛去新疆，出席新疆特區成立十周年活動，到時冬冬都會一齊去。&#13;<br> 唐家同新疆關係咁好，為公為私都要親自出馬。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>