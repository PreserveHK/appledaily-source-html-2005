<html><header><meta charset="utf-8"><title>5大精采場面</title></header><body><h1>5大精采場面</h1><p>1.有志行醫　份外好傾</p><p>李時珍（林文龍飾）向冬青（葉璇飾）討教，商討怎樣醫治被食肉菌傷腳的漁夫，二人一起上山採藥，由於志同道合，又有濟世為懷的胸襟，故份外投契，互生情愫。</p><p>2.水蛭療法　治愈黑斑</p><p>李時珍和白慕榕（李詩韻飾）履行婚約結成夫妻，慕榕學習持家之道，因心情緊張發病，臉部長出黑斑，李時珍想不出辦法醫治她，冬青答應為慕榕治療，先以黑布蒙她雙眼，再用水蛭為她吸清瘀血。</p><p>3.成人之美　哭訴心事</p><p>李時珍不欲放棄妻子慕榕，不過面對心儀的冬青，實在很難作出抉擇，冬青決定退出成人之美，她與李時珍擁抱哭訴時，卻被慕榕不經意地目睹一切。</p><p>4.為情所困　惡疾暴盲</p><p>冬青自覺破壞了李時珍和慕榕的婚姻，深感內疚，加上她其實深愛李時珍，故心情複雜，影響身體健康，患上暴盲症。&#13;<br> 經一直傾慕她的李時珍徒弟龐憲（馬國明飾）游說後，終肯接受治療。</p><p>5.被判死罪　孭夫逃亡</p><p>李時珍被權貴加害，被判抄家，李時珍攜慕榕逃難，途中卻被毒蛇咬傷腳踝，白慕榕在叢林中搜集樹枝做了個簡單擔架，然後孭着李時珍繼續上路。</p><p>煲碟妹評語：李詩韻演出討好</p><p>呢套《本草藥王》完全係港版《醫道》，綜觀劇情發展唔會太悶，不過由林文龍嚟扮演李時珍，煲碟妹總覺得唔係話咁似，葉璇嘅演技亦中規中矩，反觀新人李詩韻就略有進步，美中不足係佢嘅古裝扮相唔夠古典味。《本》劇內容提及唔少民間療法，雖然未能確定係咪真係奏效，但見到咁多醫治奇難雜症嘅民間古方，都幾有趣㗎！&#13;<br> 娛樂性：★★★★&#13;<br> 演員表現：★★★&#13;<br> 劇情：★★★★&#13;<br> （編註：五粒★為滿分）&#13;<br> &#13;<br> 明日預告：聽日煲碟妹會介紹由崔江姬、沈志浩同金旼鐘主演嘅韓劇《我們應對離別的姿態》。</p></body></html>