<html><header><meta charset="utf-8"><title>星級名車：<br>陳宇琛現役揭背Mazda3$500油費走400km好慳家</title></header><body><h1>星級名車：<br>陳宇琛現役揭背Mazda3$500油費走400km好慳家</h1><p>差不多每晚10點打開電視機，都可以見到Sam（陳宇琛）喺《妙手仁心III》中扮演嘅外科實習醫生，形象斯文討好，現實亦一樣彬彬有禮，守時赴約。在分享個人揸車心得時，講飄移，講用人力ABS時，認真肉緊，但都是前塵往事，擁有10年車齡嘅Sam如今變得更成熟慳家，正如佢好滿意揸咗9個月嘅5門揭背Mazda3，每星期油錢只花$500，自然有更多閒錢為愛驅裝身啦！&#13;<br>&#13;<br>記者：戴維浩&#13;<br>攝影：陳智良</p><p>Sam式獨家設備</p><p>四驅都玩飄移</p><p>Sam9歲移民加拿大，一夠16歲即考車牌，唔多唔少，車齡剛有10年。加拿大學生大都開車上學，Sam都一樣，日常代步車不是轎跑，而是高頭大馬的豐田HiluxSurf，別以為鋼條身材的Sam難以駕馭Pick-UpTruck，說起開四驅車，他會滔滔不絕，諸如「飄移」，Sam早就試過。&#13;<br> 「將四驅改行兩驅，大油扭一扭踩brake，喺沙地上好易就做到甩尾。」&#13;<br> 地大物博，Sam總會找到空地飄移，由荒地至雪山，都留下四驅車痕。喜歡下車之後，由車尾取下雪橇，繼續找尋速度快感。</p><p>人力ABS最可靠</p><p>16歲返港，Sam依舊有開車，不過，由日常代步，改為假日消閒，由於開爸爸的車，他總會小心翼翼。一天，大清早睡眼惺忪，Sam開着500SE，天雨路滑，上山下山，至一段斜路即發生事故。&#13;<br> 「前面架小巴話停就停（上客），我揼盡迫力，架車最終都係直鏟入小巴！」&#13;<br> 車頭盡毀，幸好人安然無恙，經一事長一智，Sam明白舊車防鎖死系統失靈時，人力ABS是最可靠應急方法。</p><p>日行80km僅$1.2/km</p><p>到現在，開車仍是Sam的頭等嗜好，他擁有過標致307轎跑，貪其有保時捷式Tiptronic波箱，操控樂趣一流、自然，但燃料費就變成頭號問題。&#13;<br> 「你知啦！啱啱出嚟做嘢，油費都係一種負擔嚟㗎！」&#13;<br> 於是捨棄至愛，決定買入慳油代步車，所以就揀咗𠵱家揸緊嘅Mazda3。&#13;<br> 「佢喺同級入面都算幾efficiency，日日由屋返番公司，一個禮拜行400km，$500打爆油缸就搞掂！」&#13;<br> 由屋企來回電視城，Sam日行約80km，1個星期5、6日如是，大概$1.2至$1.3一公里，計落，都算合理。</p><p>+/-波有操控感</p><p>「最重要係架車有+/-波，我又有操控嘅感覺，做Kick-down都幾快呀！」&#13;<br> 4前速+/-操作模式，正宗賽車操作方法，前減後加。&#13;<br> 「架車入彎好到，落山急彎都無問題。我都試過Civic㗎，感覺都OK，不過入彎有啲離，有外拋嘅感覺。」&#13;<br> 車身傾側情況顯著，不過DSC穩定安全操控系統及TCS循迹控制系統加入協調，過彎會相對順暢。</p><p>去日本搵改裝配件</p><p>Sam對於操控方面有一定熱情，其實他亦喜愛Mazda3房車版，貪其有手波版本，不過最後還是選了5門揭背旅行車，因為外形更運動化。&#13;<br> 「我好鍾意運動，同屋企人打Golf，尾廂兩個高爾夫球袋都放得落！」&#13;<br> 擁有呢部5門揭背旅行車已近9個月，Sam仍相當滿意新車外貌。未來，他打算替愛驅外形重新包裝，還專程與友人前往日本取經，搜羅Autoexec產品，一個專改裝萬事得車系的品牌。&#13;<br> 「車頭面罩會換，加埋包圍、頭唇同其他擾流啦！尾喉我已經訂咗一套，由中至尾出，應該可以增加一、兩匹馬力，到時做Kick-Down嘅效果又會有少少唔同。」</p><p>Sam無意改大軨</p><p>滿意空間足夠</p><p>Mazda31.5HatchbackSpecifications</p><p>引擎：1498cc直4DOHC16氣閥&#13;<br> 馬力：114ps/6000rpm&#13;<br> 扭力：14.3kgm/4500rpm&#13;<br> 傳動：4前速Activematic+/-波，前輪驅動&#13;<br> 車價：$143,900（JE版）$163,500（Sports版）&#13;<br> 查詢：28931112（萬事得汽車）</p></body></html>