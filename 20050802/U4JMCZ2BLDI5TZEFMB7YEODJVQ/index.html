<html><header><meta charset="utf-8"><title>咬蘋果：街頭熱鬧<br>有劇上演街頭試練$0浮誇宣傳</title></header><body><h1>咬蘋果：街頭熱鬧<br>有劇上演街頭試練$0浮誇宣傳</h1><p>一個單人匹馬，拍膊頭搵朋友大嗌：「呢鑊盡地一煲！」唔掂就繼續做「流四」、拍教育電視、做帶位、扮小丑；另一邊廂都係拍膊頭，但就拍咗好多放暑假嘅大學生膊頭，一星期做五日互動街頭劇，做足工夫搞宣傳，算到盡將「唔掂」嘅機會降到最低。——兩個演藝畢業生，道不同不相為謀，唯一共通點就係要大肆宣傳即將出爐嘅大搞作，落旺角街頭表演，俾人圍、賺人氣！&#13;<br>記者：馬慶武&#13;<br>攝影：陳智良、梁細權、楊錦文</p><p>群起說愛玩互動&#13;<br>&#13;<br>比絕招！情人節搶鏡作</p><p>蒲開旺角嘅人一定識佢哋「好戲量」，最搶鏡之作係喺2月14日情人節，整咗壇幾可亂真的「兩王一后」街頭爭女劇，兼且粗糙地拍低全過程在網上廣而傳之，引嚟傳媒報道。</p><p>比誠意！觀眾寫對白延續劇情</p><p>「好戲量」上個月開始喺旺角行人專用區一星期做5晚街頭即興劇，而且重係互動形式。「希望同觀眾多啲溝通，對嚟緊上演嘅話劇有幫助。」好戲量首腦兼藝術總監Benky話明出街Show唔係為宣傳新劇。咁為咩呢？「想多啲人睇到我哋演戲，多啲人認識戲劇。」哦，明白晒！&#13;<br> 呢一連串嘅即興劇會一直做到今個月8號，平日夜晚7、8點開Show，星期日就喺下午4、5點。同佢哋即將上演的《我愛你個頭》主題一樣，街頭劇主題都係圍繞愛，同大家齊齊搵番愛嘅源頭咁話。不過街頭即興劇就加埋現場觀眾參與，圍觀嘅觀眾可以寫對白紙仔傳畀演員，演員就將對白重新演繹連貫劇情。咁新鮮嘅玩法，次次出Show都引嚟一棚人圍觀。</p><p>比卡士！五十人空群出動</p><p>比人氣！</p><p>我愛你個頭&#13;<br> 日期：8月10-14日　地點：香港大會堂劇院&#13;<br> 票價：$500、$150、$120、$100&#13;<br> 查詢：27349009</p><p>單拖搞鬼玩阿伯&#13;<br>&#13;<br>比絕招！爆笑語錄</p><p>「跨代明星無我份，跨代貧窮要我啃！」&#13;<br> 「呃到你盡，又咪$99蚊！」（《發牢騷》門票$99）&#13;<br> 「落旺角，搵命博！」（指旺角環境複雜）&#13;<br> 「藝術源於生活，高於生活，但係維持唔到我嘅生活。」&#13;<br> 「我係印象派演員，因為啲人睇完我淨係有啲印象。」</p><p>比誠意！我來自三級片+教育電視</p><p>近日《蘋果》編輯部收到一個Email，標題係「我想你嚟訪問我」，夠直接！出到嚟做訪問，亦無令人失望，首先背景夠過癮：阿Sam曾經做過帶位、小丑，拍過教育電視亦拍過三級片。自稱近期最滿意傑作係小二常識科ETV《郊遊安全》嘅阿Sam重話：「問我拍過邊套三級片，《愛在三級的日子》囉！喂，你唔係想摷番出嚟吓嘛？唔好呀！咁以後我重使撈『教育電視』嘅？而且我喺戲內都係演『文戲』，導演話我身材唔好，冇得演『動作場面』！」講到第一次棟篤笑，Sam正經起嚟：「黃子華、詹瑞文佢哋年紀大啲有經驗啲，但我一樣好多經歷！我哋呢一代歎慣食慣玩慣，𠵱家時勢要捱要搏，心態轉變好唔同。所以今次《發牢騷》會以我自己經歷為主，再講啲我覺得荒誕嘅社會現象，好似隱蔽青年咁。」</p><p>比卡士！一個鬼佬單挑做媒</p><p>比人氣！</p><p>發牢騷之娛樂大抗戰&#13;<br> 日期：8月4-6日&#13;<br> 地點：中環藝穗會Fringe小劇場&#13;<br> 票價：$99、$75（學生）&#13;<br> 查詢：96545714</p></body></html>