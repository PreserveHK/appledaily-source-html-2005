<html><header><meta charset="utf-8"><title>河利秀監製智退綁匪</title></header><body><h1>河利秀監製智退綁匪</h1><p>韓國變性藝人河利秀（圖）啱啱結束喺內地嘅七日宣傳，原來佢嘅唱片監製莊立帆上個禮拜三喺北京俾三名大漢綁架，重被帶去地下室勒索約萬元人民幣。莊立帆身上唔夠錢，佢話返酒店攞畀綁匪，之後乘機打電話通知河利秀，然後用計擺脫綁匪同報警。河利秀提起呢件事都重驚魂未定喎。</p></body></html>