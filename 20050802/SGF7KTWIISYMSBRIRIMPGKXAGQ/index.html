<html><header><meta charset="utf-8"><title>　　樂施會為海嘯災民裝義肢 - 李八方</title></header><body><h1>　　樂施會為海嘯災民裝義肢 - 李八方</h1><p>勞永樂醫生（圖）雖然離開咗立法會，但係仍然好唔得閒。身兼樂施會成員嘅勞永樂醫生上星期去咗斯里蘭卡，一個受海嘯嚴重影響嘅重災區視察。&#13;<br> 佢話講都唔信，事發至今，竟然有好多災民要截肢，因為喺海嘯發生時，好多人嘅四肢可能只係受小小傷、有個小傷口，但係個傷口愈爛愈大，搞到𠵱家好唔番，結果要成隻腳切咗先得。見到咁情形，樂施會就為災民提供一個義肢服務，一個月就有十五個人因此而要安裝義肢。&#13;<br> 勞醫生話，見過一個災民雙腳都冇咗，樂施會為佢做咗架手動三輪車，等佢可以用三輪車繼續賣魚為生，重投生活。今年樂施會嘅毅行者活動，重打算邀請幾個斷肢嘅災民嚟香港參與，配合今年毅行者「決不放棄」嘅主題，大家到時多啲支持。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>