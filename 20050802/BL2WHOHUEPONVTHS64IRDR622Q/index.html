<html><header><meta charset="utf-8"><title>貧病漢「上樓」欠電器</title></header><body><h1>貧病漢「上樓」欠電器</h1><p>六十一歲貧病交煎的根叔，近日獲房屋署編配公屋單位，他耗盡了僅有積蓄應付各項搬遷雜費，委實無力再購買一部雪櫃及洗衣機，盼善長伸出援手。</p><p>搬遷耗盡僅有積蓄</p><p>根叔早年與妻子離異，三名子女由前妻照顧，離婚後，他便入住房署轄下的中轉屋，一直等候安排上樓，苦等多時，近日才達成心願。記者日前往根叔位於牛頭角的新居探訪，他表示：「房署派呢間屋畀我，交通好方便，我好滿意，不過，為咗今次搬屋，我使咗幾千蚊，搞到好窮困，為咗慳錢，屋企天花板同牆身嘅油漆都係我同朋友夾手夾腳自己髹。」&#13;<br> 根叔曾當的士司機，其後轉行任職保安員，一年多前，他不幸加入失業大軍，加上患有糖尿病及高血壓，身體欠佳，無法操勞，現靠領取綜援金過活。&#13;<br> 是次搬遷令根叔經濟雪上加霜，無力再為新居添置電器用品。「自己邊有多餘錢，屋企嘅電視機同風扇都係朋友送，𠵱家天氣咁熱，我最急需要有部雪櫃『雪』起啲餸菜。」</p><p>「彎腰洗衫好辛苦」</p><p>此外，根叔亦盼望添置一部洗衣機，他歎道：「自己身體唔好，對腳啲骨又退化、成日痛，每次彎低身洗衫都好辛苦，所以希望有一部洗衣機幫輕吓，唔使咁操勞。」根叔的兩個心願，有待善長玉成。&#13;<br> 捐款編號：C1766&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>