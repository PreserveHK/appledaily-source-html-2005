<html><header><meta charset="utf-8"><title>　　梁劉柔芬工作狂唔肯停 - 李八方</title></header><body><h1>　　梁劉柔芬工作狂唔肯停 - 李八方</h1><p>自由黨女強人梁劉柔芬早前去美國接受心臟手術，搞咗一段頗長嘅時間先至康復回港，八方以為佢今次會好好休息吓，點知佢阿姐一返到香港，又忍唔住手，日做夜做。&#13;<br> 有自由黨中人話，佢哋都有勸Sophie唔好太過全情投入，雖然佢做完手術，的確人係精神咗好多，但係來日方長，𠵱家係跑長途，要留力，唔好只識得放唔識得收。當然梁太責任心太重係佢阿姐嘅致命傷，如果唔調整一吓，冇乜人幫到佢。&#13;<br> 至於周街話田少想重返行會，自由黨中人就死都唔認有呢回事，話田少當年辭得職，就冇諗過返轉頭（呢個肯定係假嘅）。只不過佢認為煲呔如果委任啲冇票人士入行會，幫助不大啫。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>