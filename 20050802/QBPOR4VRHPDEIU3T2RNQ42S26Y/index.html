<html><header><meta charset="utf-8"><title>　　泛聯盟遲到罰三百 - 李八方</title></header><body><h1>　　泛聯盟遲到罰三百 - 李八方</h1><p>立法會泛聯盟五子繼承咗前早餐派傳統，逢星期二朝早都會食早餐，講吓星期三投票意向，基本上同以前運作分別唔大，唯一最唔同嘅，係泛聯盟改咗對遲到者嘅罰則。&#13;<br> 早餐派嗰時規定，遲到一分鐘就罰十蚊，總之逐分鐘同你計數；泛聯盟就取消罰款分級制，改做一筆過罰款，無論你遲一秒，抑或遲一個鐘，都係罰上限三嚿水，冇得講數。&#13;<br> 究竟邊一個懲罰方法比較慘絕人寰呢？就真係見仁見智喇，但泛聯盟成員之一嘅何鍾泰就話，以前遲到最多嘅係李家祥Eric，但Eric今屆唔喺立法會，基本上泛聯盟五子都算準時，所以暫時都係得幾千至一萬蚊罰款，數落唔算好多喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>