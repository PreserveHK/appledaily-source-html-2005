<html><header><meta charset="utf-8"><title>咬蘋果：波濤再現<br>掹小鳳姐衫尾隨波逐流</title></header><body><h1>咬蘋果：波濤再現<br>掹小鳳姐衫尾隨波逐流</h1><p>今期波點（PolkaDots）大熱到達沸點咁滯，理由毋須多講，小鳳姐出現一句講晒。實情波點熱絕非過眼雲煙，波點圖案向來是少女衫中熱門花樣，甚至神枱級品牌都十分愛用，例子有季季反覆出現的GARCONS及TsumoriChisato；再放眼睇埋來季秋冬，波點更加出現於超級品牌Chanel的Couture系列。就算今期掹衫尾跟小鳳姐着波點，絕對不為Out。&#13;<br>&#13;<br>記者：吳小明&#13;<br>攝影：梁細權&#13;<br>模特兒：Desiree@Dreamodels&#13;<br>化妝：EllyWong&#13;<br>髮型：AngelWong</p><p>東瀛「喪波」藝術家</p><p>講起玩波點玩得出神入化的，不能不提這位日本奇女子草間彌生。行年七十有六的草間女士，自幼受精神病困擾，重入過精神病院，但亦正因為黐線，創作靈感才如泉湧。最叫人印象深刻的可算她對波點的癡迷，不計平面視覺作品，一座座離奇迷幻怪異的波點迷宮，猶如她神聖的藝術殿堂，亦成功進駐世界各地大型藝術館，紐約MoMA、倫敦TateModern、巴黎龐比度中心、東京都現代美術館等，均展出過她的作品。</p><p>連Chanel都致敬</p><p>1999年名為《南瓜》的作品，竟然出現於來季秋冬Chanel的CoutureShow中，雖然KarlLagerfeld無專登提，但靈感來自草間呢幅作品毫無疑問；連Chanel都致敬，真係好堅。</p><p>微波</p><p>大波</p><p>潮星波點人辦</p><p>講真波點咁Cute，大大個勁搶眼，當歌衫最啱，呢點唔止小鳳姐先知先覺，留意睇番唔少潮星都相當Like波點，重要係愈大粒愈搶眼先夠視覺震撼。</p><p>街妹撐波點</p><p>小鳳姐勁有Sense</p><p>黑白波點歌衫咁經典，徇眾要求重現眼前，大家當然鍾意，其他款式誇啦啦，就咁着出街梗係唔得啦，但設計細節方面其實有唔少大師影子，例如條孔雀毛大傘裙，簡直同今季Prada頂孔雀帽可以襯成一套，白色毛毛裙條大披肩同AnnDem亦有異曲同工之妙，雖然話自己包辦歌衫不假外求，但係小鳳姐一啲都唔娘，重可以講話好有時裝觸覺㖭。</p><p>售賣點&#13;<br> i.t（25040032）銅鑼灣加寧街6-10號地下&#13;<br> I.T（28344053）銅鑼灣信和廣場一樓&#13;<br> SistyrMoon（25761930）銅鑼灣利園二期一樓113-116號舖&#13;<br> Twinsland（28826449）銅鑼灣地帶284號舖&#13;<br> V3Space	（28810996）銅鑼灣地帶226號舖</p></body></html>