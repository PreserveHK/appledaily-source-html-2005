<html><header><meta charset="utf-8"><title>　　《蘋果》加料推理遊戲送風褸 - 李八方</title></header><body><h1>　　《蘋果》加料推理遊戲送風褸 - 李八方</h1><p>各位讀者今日打開《蘋果日報》，會有不同嘅感覺，因為由今日起，《蘋果》加料，將新聞A叠一分為二。第一叠以香港本地新聞為主，〈健康與醫療〉、〈蘋果消費〉同〈隔牆有耳〉當然唔少得，而評論版就由副刊調到港聞，以配合讀者嘅需求；張五常嘅專欄日後會喺評論版刊登，董橋社長嘅〈小風景〉，則轉到〈星期日名采〉版同大家見面。&#13;<br> 第二叠叫做〈蘋果世界〉，顧名思義，國際新聞、兩岸消息以至外國娛樂新聞都放喺呢叠。〈蘋果世界〉會以全新面貌同讀者見面，每日有焦點故事，當然係全日最hit同最有趣嘅話題；至於外國娛樂，就有韓風同日本風，當然唔少得荷李活消息啦。&#13;<br> 重有，〈蘋果世界〉推出風靡全球嘅Sudoku數字推理遊戲，日日都有得玩，只要將答案傳真去22474020，頭十名答中嘅讀者有得獎，獎品係「蘋果風褸」一件，都幾正㗎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>