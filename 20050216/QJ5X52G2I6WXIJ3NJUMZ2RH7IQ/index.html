<html><header><meta charset="utf-8"><title>速報NokiaSonyEricsson<br>最新3G機法國硬拚</title></header><body><h1>速報NokiaSonyEricsson<br>最新3G機法國硬拚</h1><p>本以為05年初，3G手機會係Nokia6630大戰SonyEricssonV800，不過V800行貨久久未見蹤影，形成6630一面獨大。之但係另一戰幔就已經喺法國康城嘅3GSMWorldCongress上展開，Nokia及SonyEricsson各自Show出最新之3G手機，硬仗一觸即發！&#13;<br>&#13;<br>記者：劉耀祥</p><p>Nokia6680加視像會議前鏡</p><p>貴為3G手機，6630雖然有130萬像素鏡頭助陣，但係只有單鏡頭設計的確奇怪，不過好戲原來在後頭！&#13;<br> 新作6680依舊係「百萬大軍」之外，終於都加番個鏡頭去前面，雖然只係30萬像素，不過玩視像會議已經綽綽有餘，各位Nokia3GFans唔好再鬧話玩唔到視像會議。除咗作為Nokia首部雙鏡頭手機之外，Nokia更首次用上26萬色彩芒，的確令人驚喜！雖然6680按照「傳統」支援RS-MMC記憶卡，但係內置記憶體就只有10MB，就真係唔多夠！</p><p>Profile</p><p>制式：GSM四頻/UMTS&#13;<br> 顯示器：26萬色/176×208像素&#13;<br> 鏡頭：（前）30萬像素/（後）130萬像素&#13;<br> 功能：藍芽、MP3鈴聲、PTT、JAVA&#13;<br> 體積：108.4×55.2×20.5mm</p><p>SonyEricssonK600i直身3G機</p><p>向來都覺得SonyEricsson嘅直身機始終最有風味，睇番SonyEricsson對上兩部3G機Z1010及V800，都採用摺機外形。不過今次3G第三擊，終於都用番直身機外形，感覺就好似老朋友聚首！官方稱K600i為「ModernClassic」設計，傳統按鈕擺位之外，更「傳統」者就係機背嘅DCLook！K600i設有雙鏡頭，可以玩視像會議，其中機背鏡頭更係130萬像素。而螢幕亦都同6680睇齊，一樣都係26萬色。不過最特別就係內置收音機功能，3G手機上少見！</p><p>Profile</p><p>制式：GSM三頻/UMTS&#13;<br> 顯示器：26萬色/176×220像素&#13;<br> 鏡頭：130萬像素&#13;<br> 功能：藍芽、MP3鈴聲、紅外線、收音機&#13;<br> 體積：104.3×45×18.9mm</p></body></html>