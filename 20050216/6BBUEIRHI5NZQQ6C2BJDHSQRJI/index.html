<html><header><meta charset="utf-8"><title>701收料站：毅力歐資行唱好</title></header><body><h1>701收料站：毅力歐資行唱好</h1><p>呢排工業股持續造好，兼且出現輪流升之勢，最新就輪到毅力工業（332），繼早前有芬佬增持，最新又有歐資行推介唱好，話可以博復甦喎。&#13;<br> 毅力昨升8.14％，收2.325元，成交股數1490萬股，金額3386萬元。&#13;<br> 經紀黃話，毅力早前公布截至去年9月中期業績，盈利勁跌逾5成，令股價急跌，但係人都知舊年幾乎所有工業股都表現欠佳，主要主因係因為原材料價格上升，但近期已有所改善，至於接單的情況，據講市場對DVD影碟機一類的影音產品需求仍然強勁，所以毅力有得諗。&#13;<br> 另外一隻情況類似的股份就係東強電子（615），公司主要從事汽車音響、家居娛樂產品，同樣因為去年9月公布中期業績盈利大倒退逾6成，引致有基金洗倉離場，股價被大幅質低。&#13;<br> 現時工業股再度抬頭，東強雖然未有大行出報告助拳，但股價仍然造好，噚日升12％，收0.56元，成交金額651萬元。&#13;<br> 慕容小初</p></body></html>