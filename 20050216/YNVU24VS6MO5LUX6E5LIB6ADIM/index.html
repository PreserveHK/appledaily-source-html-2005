<html><header><meta charset="utf-8"><title>收市創7年新高<br>股路縱橫：彩星可再翻一番</title></header><body><h1>收市創7年新高<br>股路縱橫：彩星可再翻一番</h1><p>港股連升4日，累積上升500多點後，終於出現回吐，但高位承接力仍強，恒指大部份時間在14000關口爭持，收市13995，跌21點，成交縮到154億元，2月期指收報14012，跌62點，維持高水，但幅度收窄至17點，升降指數連續7日維持強勢。&#13;<br> 大市上升到14000水平，整固一吓，後市的發展可更為健康。大市嘅調整，家吓已九成九確認已完成，13320應該係調整低位。不過，早輪已講過，大市調整幅度足夠，但時間未夠，因此，大市重有機會打橫行，只係徘徊區的上下限移高而已。&#13;<br> 大市重要橫行幾耐，相信點都要行到2月底或3月初，先會破位而上，暫時徘徊嘅幅度係13600至14400，基金重喺度買緊貨，若升得太急，唔使追，基金同大行亦會出盡辦法㩒番低佢。總之，趁低先買貨，見高就不妨計賺錢數，短期策略係低入高沽，到時機成熟時，才食個大升浪。&#13;<br> 國企指數升27點，收報4932，金屬同石化股個勢都好強。早輪推介嘅中國鋁業（2600）、吉林化工（368）同噚日嘅上海石化（338）都有好表現。中鋁升上4.70元水平整固，股價亦已升越10日到100日的4條主要平均線，家吓重受制於長期降軌阻力，一升破，短期可見5.20元，中線仍以6.0元為目標。&#13;<br> 上石化高收3.175元，升4%，成交更倍增到5500多萬股，今次衝破去年10月初的3.075元高位阻力，短期上升目標指向3.60元。里昂調高上石化05年盈利預測24%，到41.89億元人民幣，目標價更由3.50元提高到4.0元，維持「買入」投資評級。吉化高收2.775元，宣布業績前有機會急升，初步仍以3.50元為目標。<br> &#13;<br> <spanclass>成交配合　升浪確認 &#13;<br> 彩星集團（635）打出2月23日宣布業績，股價立即有反應，一路掃到收市高收1.90元，升10.4%，今次創出近7年收市新高，且有2500萬股的大成交配合，大升浪確認，短期上升目標指向2.50元。&#13;<br> 大行出報告推介彩星，05年每股盈利0.23元，以PE11倍計，股價可見2.55元。彩星玩具主要市場在美國，而同業平均PE約15倍，彩星在美國知名度極高，唔排除其在美國上市的可能性，以15倍PE計，05年股價可見3.80元，現水平再翻一番。&#13;<br> 郭兆誠</spanclass></p></body></html>