<html><header><meta charset="utf-8"><title>成龍西安義唱助盲童</title></header><body><h1>成龍西安義唱助盲童</h1><p>成龍昨日聯同台灣歌手黃品源和徐懷鈺在尖沙嘴出席「西安成龍好朋友慈善演唱會記者會」，該演唱會將於下月三十日在西安舉行。&#13;<br> 成龍表示希望是次演唱能籌得逾二百萬港元，幫助內地失明兒童，他說：「前年我用咗二百萬醫咗四百個有眼疾嘅小朋友，但全中國有一千七百萬小朋友有眼疾，每次我見到佢哋啲個案，個心都好噏。」對於海關搗破盜版集團，成龍表示翻版問題是恥辱，惟有寄望以公民教育解決這問題。<br> &#13;<br> <spanclass>談亡母落淚 &#13;<br> 此外，成龍日前接受有線《星期六夜闖毛陳谷》訪問，談到母親和何冠昌的離世令他頓覺家人重要時，成龍不禁傷心落淚，他說：「佢（指母親）完全放棄自己，瞓喺床上唔郁唔進食，有啲衝動想將佢扼死。佢亦同我講，如果有力氣嘅話，一定會自殺。」毛舜筠問成龍其太太林鳳嬌有否因為彼此關係變得密切而開心，成龍說：「改邪歸正個個都開心啦。」</spanclass></p></body></html>