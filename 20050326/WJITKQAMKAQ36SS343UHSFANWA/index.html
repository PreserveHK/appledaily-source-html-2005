<html><header><meta charset="utf-8"><title>《WE8LE》改少少依然熱賣</title></header><body><h1>《WE8LE》改少少依然熱賣</h1><p>Game舖日賣過百隻&#13;<br>&#13;<br>等咗咁多集，《WE8LE》終於支援網上對戰。雖然只係對應上網同Update球員資料，不過市場去貨甚速，見街只2日，灣仔一啲Game舖已經賣過200隻，以改版Game嚟講算係相當之厲害。&#13;<br>&#13;<br>熱賣度：★★★★★</p><p>街機經典動作Game</p><p>當年《Spikeout》橫掃機舖，個個爭住入錢打餐飽。新作喺XBOX上登場，操作融入濃厚嘅格鬥遊戲要素，包括連續技、摔技等變化多端嘅攻擊方式，動作迷必玩。&#13;<br> &#13;<br> 熱賣度：★★★★☆</p><p>行街都可以入樽</p><p>EA嘅《NBA》系列喺PC或家用遊戲機就玩得多，估唔到去到手提機PSP嘅效果都唔錯，動作多多亦甚為流暢，雖然今集以街頭籃球為主，不過入樽畫面依然震撼。&#13;<br> &#13;<br> 熱賣度：★★★☆☆</p></body></html>