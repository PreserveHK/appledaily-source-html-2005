<html><header><meta charset="utf-8"><title>聲演超人特工感同身受<br>鄭中基檸檬王自踩樣貌唔掂</title></header><body><h1>聲演超人特工感同身受<br>鄭中基檸檬王自踩樣貌唔掂</h1><p>郭藹明、吳鎮宇和鄭中基等前晚出席新片《超人特工隊》首映，鄭中基大談讀書時追女仔經常被請食檸檬，入行時留長髮更不似人又不似鬼，令人對他留下不太好的印象。</p><p>郭藹明、吳鎮宇、鄭中基、鄭融和葛民輝等前晚在銅鑼灣出席新片《超人特工隊》首映。大會安排他們乘坐兩部貼有宣傳海報的的士到場，卻比預定時間遲了約一小時，之後眾星手持揮春在台上向圍觀的巿民拜個早年。<br> &#13;<br> <spanclass>擴胸扮超人講嘢 &#13;<br> 吳鎮宇甫下的士，即整蠱作怪扮被挾持，把雙手放在頭部，十分搞笑。問鎮宇是否因為他令其他藝人遲到，他否認說：「如果係我一定會認，我好準時。」郭藹明跟鎮宇在《超》片中聲演兩夫婦，鎮宇說：「唔搵劉青雲可能因為佢膚色唔啱，而且兩公婆配音，可能會將佢哋平時夫婦嘅生活表現晒出嚟。」鎮宇表示配音的酬金等如拍電影一日的酬金，他說：「配音都唔似自己把聲，我扮超人，我要擴胸講嘢。」&#13;<br> 鄭中基配音的角色，本想跟鎮宇一起鋤強扶弱，但遭對方拒絕請食檸檬，鄭中基說：「現實生活我都成日俾人請食檸檬，尤其以前讀書追女仔，可能我個樣太高格調，追唔到女仔，對我造成打擊。我以前長頭髮都出事，人唔似人，鬼唔似鬼，不過唱片公司迷信唔畀我剪。」<br> &#13;<br> <spanclass>首次配音感有趣 &#13;<br> 而郭藹明表示農曆新年會留在香港過年，問她可會學習炮製新年食品時，她說：「青雲嘅媽咪整得好叻，都唔使我整啦。」對於首次為卡通片配音，郭藹明覺得十分有趣。&#13;<br> 此外，葛民輝憑電影《蝴蝶》有份角逐金紫荊的「最佳男配角」，對手跟金馬獎的提名名單大同小異，只多了《功夫》一片的元華，葛民輝在金馬獎敗在吳彥祖手上，他說：「我呢次都睇好吳彥祖，我好戥阿嬌（鍾欣桐）開心，可以提名女主角。」&#13;<br> 採訪：馮美茵　&#13;<br> 攝影：陳偉權</spanclass></spanclass></p></body></html>