<html><header><meta charset="utf-8"><title>　　李國寶唔肯加人工 - 李八方</title></header><body><h1>　　李國寶唔肯加人工 - 李八方</h1><p>每年三、四月，都會有企業討論薪酬檢討，東亞係其中之一。佢哋主席李國寶，噚日就俾記者問到呢個問題，寶哥哥亦都例牌話要問董事局，點知重加咗幾句，話「每次加人工我都冇份嘅，你問吓我啲董事點解我冇份吖。」&#13;<br> 八方心諗，可能係寶哥哥自己唔肯加，要留番畀班同事加就真，但係佢次次開分行，都親自出馬去剪綵，咁落力，相信佢要加人工，一班董事都唔會反對啩！&#13;<br> 噚日東亞朗豪坊分行開幕，碰啱朗豪坊正式開幕，唔知係咪咁嘅原因，所以東亞除咗例牌請一班董事剪綵，重有特別嘉賓，就係朗豪坊老闆羅嘉瑞，佢重早過主人家寶哥哥到場，睇怕都係用誠意答謝呢個新租客咁話。&#13;<br> （圖）寶哥哥身為主人家，竟然遲過朗豪坊老闆羅嘉瑞（右）到場。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>