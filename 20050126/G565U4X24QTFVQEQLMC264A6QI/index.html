<html><header><meta charset="utf-8"><title>　　王維基外遊自己洗褲 - 李八方</title></header><body><h1>　　王維基外遊自己洗褲 - 李八方</h1><p>有人話，有啲人發達係有原因，其中一個原因就係闊佬人哋孤寒自己，好似電訊魔鬼王維基咁，由於稍後會外遊，所以噚日特登提早請班老友團年（重係食得唔差個隻），席間提到佢早前去外地「路演」，住酒店期間自己落手落腳洗褲，點解？因為畀酒店洗要收廿蚊美金一條，襪都要收六蚊美金一對，講起都肉赤，反之佢個下屬就捨得使錢畀酒店洗，情況有啲似成龍當年親手洗晒成家班啲白飯魚咁。&#13;<br> 舊年去法國滑雪因為揀咗條選手賽道而蹬親嘅Ricky王又話，今個新年仍然會滑，但地點就改咗喺瑞士，佢話由於已經四十三歲年紀大，所以今次會好小心。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>