<html><header><meta charset="utf-8"><title>　　律政三人行 - 李八方</title></header><body><h1>　　律政三人行 - 李八方</h1><p>立法會今日起一連幾日辯論施政報告內容，雖然只係議員口水會，但官員都要出席準備回應，由於議員堅持調動議程，將原本星期五先辯論嘅題目「改善管治」改喺今日辯論，負責答辯嘅其中一個官員律政司司長梁愛詩，本來去英國接受華威大學頒授榮譽法律學位，但𠵱家要縮短行程趕返香港，遲啲先再去接受榮譽。&#13;<br> 詩姐此行除咗去攞獎，重喺香港協會午餐會上演講，內容當然係唱好香港，多位前朝重臣包括鄧蓮如、唐明治、馬富善同英國前外相賀維都畀面到場，唐明治同馬富善回歸前都做過律政司，三朝律政司揸弗人濟濟一堂，真係非常難得。&#13;<br> （圖）詩姐喺倫敦演講，兩位前香港律政司唐明治（左）同馬富善（右）都畀面出席兼影相留念。政府新聞處圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>