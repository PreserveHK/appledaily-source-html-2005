<html><header><meta charset="utf-8"><title>　　行會三女將 - 李八方</title></header><body><h1>　　行會三女將 - 李八方</h1><p>行會噚朝開會，係舊班底嘅最後一次。煲呔唔喺香港，由肥龍主持，當然好快手，黃仁龍第一次參加，都好似好熟練咁行出行入，冇乜新人feel。班行家又掛住問唐唐點睇接替格林斯潘做美國聯儲局主席嘅貝南克，冇人問銷售稅，睇怕呢樣嘢唔燒到埋身，大家嘅興趣都不大，唐唐見冇人問，就慳番啖氣。八方聽聞煲呔已拍板，銷售稅嘅諮詢會照做，具體時間表遲吓由唐唐交代。&#13;<br> 行會係特區最高決策機構，不過，三位女將就有啲騎呢，周梁好似啱啱落機，拖住個篋嚟開會，冬冬就攞住個環保袋，好似去街市咁，查太算最四正，似番個行政人員。&#13;<br> 區民傑攝&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>