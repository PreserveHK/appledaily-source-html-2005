<html><header><meta charset="utf-8"><title>城城突出打扮襯名車</title></header><body><h1>城城突出打扮襯名車</h1><p>郭富城前晚出席公開活動後，佢揸住架黃色林寶堅尼由屋企去灣仔。大約八點半，城城由一幢大廈走出嚟揸車走，知道記者跟佢，佢就即刻顯示佢嘅超凡技術，企圖擺脫記者。城城架車好出眾，不過佢嘅打扮就異常低調，鴨舌帽加T恤，最奇係貼身短褲同埋着鞋唔着襪嘅打扮。</p></body></html>