<html><header><meta charset="utf-8"><title>V3後繼機玩「石春」Look</title></header><body><h1>V3後繼機玩「石春」Look</h1><p>被冠以「石春」嘅MOTOROLAPEBLU6，日前正式宣布香港成為全球首賣地區！U6唔同前作V3之處，除咗放棄纖薄賣相之餘，重改用平滑、無角以及炭黑色嘅橢圓形設計。用MOTOROLA說話嚟形容，U6就好似一粒「石春」咁，相當之有美感！但萬一唔覺意將部手機亂放嘅話，小心踢爛咗都唔知呀！&#13;<br>U6嘅設計哲學，當然唔止外形咁簡單！佢比V3更強，加入咗自動揭蓋功能，只需用手指輕輕向下一推，機蓋就會自動掀起；有型程度，更勝一般㩒掣彈蓋嘅機款！功能方面，U6亦加入咗更多JAVA程式，如《MyBuddy》，只要對方同樣支援呢套軟件，就可利用藍芽互相結識；另外，重有一款《塔羅牌》占卜遊戲，佢特別之處係可以將「卜文」，以SMS傳送畀朋友，唔使面對面玩都得。以一部走高格調路線嘅機種嚟講，機價只賣$3,480，加上送多隻藍芽耳機，又真係幾抵玩嘅！&#13;<br>&#13;<br>記者、攝影：陳國輝</p><p>Profile</p><p>制式：GSM四頻　&#13;<br> 體積：49×86.5×20mm　&#13;<br> 重量：110g&#13;<br> 主要功能：26萬色TFT芒、VGA相機、MPEG4短片播放、MP3鈴聲、藍芽、語音撥號&#13;<br> &#13;<br> MOTOROLA（25063888）</p></body></html>