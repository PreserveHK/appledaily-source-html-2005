<html><header><meta charset="utf-8"><title>　　黎慶寧編修皇仁史 - 李八方</title></header><body><h1>　　黎慶寧編修皇仁史 - 李八方</h1><p>八方早前聽京劇遇到保安局前局長黎慶寧，𠵱家佢已經返回澳洲，Peter（黎英文名）每次返港都好低調，當然識佢嘅人都知佢雖然身在袋鼠國，但仍心繫維港。&#13;<br> Peter唔肯多談政治，但係講到佢間母校皇仁，佢就輕鬆得多。原來黎慶寧退休後，每次回港都同班舊同學敍舊，最近佢哋想整理皇仁嘅歷史，出番本書，算係對母校一種回饋，目前正搜集資料同圖片。&#13;<br> 八方一聽到佢要寫皇仁史，就笑佢阿董一落台、母校重振聲威，煲呔上任，請皇仁之肥龍出山做副手，最近又搵埋皇仁之仁龍做律政司司長，三司中有兩個皇仁仔，真係威晒。皇仁最出名校友，當然首推孫逸仙，至於其他猛人數不勝數，行醫不少，當官也多。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>