<html><header><meta charset="utf-8"><title>知多少少：駕駛太陽眼鏡　特別多功能</title></header><body><h1>知多少少：駕駛太陽眼鏡　特別多功能</h1><p>好多人鍾意揸車時用戴太陽眼鏡，原來駕駛用嘅太陽眼鏡都好有學問，我哋就試過俾阿Sir截停，話副太陽鏡黑過墨斗，勸喻唔好用嚟揸車喎，因為會影響睇交通燈號同前車嘅煞車燈。阿Sir講得啱，好，我哋就解構駕駛用太陽鏡有乜特點。&#13;<br>&#13;<br>記者、攝影：伍旋卓</p><p>駕駛用嘅太陽眼鏡，最重要係唔會將交通燈嘅紅、黃、綠色混淆，而且唔會影響觀察前方汽車輛嘅煞車燈。另外係鏡片內側有防眩光設計，令刺眼強光唔會由鏡片反射，影響駕駛者等。&#13;<br> &#13;<br> 貴唔一定好&#13;<br> 駕駛用太陽鏡有咁多特別功能，其實又唔一定好貴喎，$10到$2,000都有，最緊要係睇睇有無以下功能。</p><p>鏡框要幼</p><p>幼身鏡框唔會阻礙駕駛者嘅視線，特別車身兩側的盲點位。</p><p>唔會太黑</p><p>鏡片顏色係茶色偏黃，唔會太過黑，亦有加強對比度效果，就算突然駛入昏暗嘅隧道，眼睛都好快可以適應。</p><p>紅黃綠唔變色</p><p>駕駛用太陽鏡最重要係唔好變色，特別係交紅通燈嘅紅、黃、綠色，透過鏡片望過去，唔可以有變色情況。</p><p>防眩光</p><p>鏡片後面會塗上一層防眩光嘅藍色物料，猛烈太陽之下，強光或眼睛倒影都唔會影響到駕駛者。</p></body></html>