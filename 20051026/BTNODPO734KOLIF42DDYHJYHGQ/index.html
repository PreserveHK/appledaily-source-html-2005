<html><header><meta charset="utf-8"><title>701收料站：南太電子芬佬氣頂</title></header><body><h1>701收料站：南太電子芬佬氣頂</h1><p>科技愈來愈發達，傳播消息的方法亦五花八門。日前竟然係有人透過手機短訊，傳播新移動（862）併購CSL消息。&#13;<br> 其實經紀陳早排都提過，本地流動電訊市場併購活動頻頻，新移動併購傳聞亦有多個版本，但小初就好懷疑，如果係堅料，又點會透過手機短信通街傳播？睇嚟似係有心人散播消息炒作居。&#13;<br> 姑勿論消息係真定係假，新移動噚日就因此炒高，最高見過3元，收2.90元，大升20.8％咁多，成交股數365萬股，金額1018萬元。&#13;<br> 另外，受私有化消息刺激前日股價大升的南太電子（2633）同埋J.I.C.（987），昨日股價有回吐，前者跌1.17％，收1.69元，與私有化作價相差6％，而J.I.C.就跌3.85％，收0.50元，與私有化作價相差9％。&#13;<br> 雖然有芬佬對私有化作價表示唔滿意，但南太電子老闆就話明唔會加價，若然私有化唔成，唔排除會再市場上減持。&#13;<br> 經紀黃話，芬佬聽完條氣更唔順，噚日股價與私有化作價差距擴大，似乎有啟示。&#13;<br> 慕容小初</p></body></html>