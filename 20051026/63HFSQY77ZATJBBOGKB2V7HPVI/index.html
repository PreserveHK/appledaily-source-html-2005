<html><header><meta charset="utf-8"><title>林峰部署明年出碟</title></header><body><h1>林峰部署明年出碟</h1><p>林峯噚日到新城接受訪問，早前佢老友吳卓羲簽咗唱片公司，本身都好鍾意唱歌嘅林峯好想出碟，佢同馮仁昭講：「最快都要明年啦，因為唔想求其出碟，要有時間準備，一步一步嚟。」馮仁昭讚林峯嘅歌喉其實就好過吳卓羲，不過佢好謙虛咁話吳卓羲唱歌已經進步咗唔少。</p></body></html>