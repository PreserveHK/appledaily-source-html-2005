<html><header><meta charset="utf-8"><title>蘭西情報課：<br>域多利道六十號下周開放可能內購</title></header><body><h1>蘭西情報課：<br>域多利道六十號下周開放可能內購</h1><p>會德豐地產嘅西環新盤域多利道六十號，雖然係單幢樓，但發展商話，樓盤日後落成，會有送餐及禮賓司服務，同集團系內山頂豪宅住客現時享有嘅禮賓司服務一樣。&#13;<br> 例如，禮賓司可以幫住客訂購演唱會門票、飛機票、籌辦宴會、幫手設計家居，以及出租單位等。&#13;<br> 負責賣樓嘅會德豐地產營業及市務董事黃光耀話，佢哋𠵱家正趕緊為個盤示範單位提升用料，最快下個禮拜開放畀記者大佬睇。&#13;<br> 同時，發展商下個禮拜會公布付款方法，唔排除有收租回報計劃，到時重有機會接受內部認購。&#13;<br> 全幢有七十三個單位，普通單位意向呎價六千，頂層其中一個九百五十呎單位，有五個準買家出價洽購，但出價未能符合發展商心水，所以暫時重未落實成交。&#13;<br> 電郵地址：nancy@appledaily.com</p></body></html>