<html><header><meta charset="utf-8"><title>葉璇濃壯豔抹硬銷素面示人</title></header><body><h1>葉璇濃壯豔抹硬銷素面示人</h1><p>葉璇昨日以低胸露背性感打扮，出席一個名為3D纖氧份子科技護膚療程的記者會，並擔任該產品一年代言人。&#13;<br> 記者會上，葉璇大力推銷完成該療程之後便毋須化妝、可以用真面目示人，她說：「最近我接拍劉偉強、麥兆輝一部新戲，戲入面我除咗要應付好多動作場面之外，重唔可以化妝出鏡。最初我都好擔心自己唔化妝上鏡個樣，好彩咁啱有呢個3D療程，重話勁到做完可以唔使化妝，呢個係一支好大嘅強心針！」不過，現場所見，葉璇依然化了濃妝亮相。</p><p>四哥力證堅料</p><p>日前葉璇拍攝劇集《情陷夜中環》時失足撞向木櫃，撞傷鼻子，她說：「𠵱家冇乜大礙，當時我係同四哥（謝賢）一齊拍劇，我撞親佢都有問候我，重講笑話如果冇事，咁即係證明咗我個鼻係真喎！」&#13;<br> 採訪、攝影：張俊銘</p></body></html>