<html><header><meta charset="utf-8"><title>散工上樓無力購買基本家電</title></header><body><h1>散工上樓無力購買基本家電</h1><p>「𠵱家屋企雖然乜都冇，但總叫有瓦遮頭，我唔使再瞓街，已經好心足。」剛獲配公屋的阿耀說。<br> &#13;<br> <spanclass>「唔使瞓街已心足」 &#13;<br> 四十五歲的阿耀，在港舉目無親，單身的他，一直過着「自己顧自己」的生活。這些年來，阿耀先後在餐廳、油站、運輸公司工作，收入不多，但勉強能應付生計。惟兩年前，阿耀不幸加入失業大軍，生活頓陷困境。&#13;<br> 「失業之前我做開跟車，收入都夠我開飯、交租，但自從冇工開之後，我根本租唔起地方住，最後惟有瞓街。」&#13;<br> 近兩年，阿耀先後在尖沙嘴、深水埗一帶露宿，其間靠做散工送外賣賺錢應付兩餐，惟收入不穩。&#13;<br> 阿耀表示︰「嗰段日子都幾彷徨，後來認識到香港社區組織協會嘅外展社工，佢哋轉介咗我去仁愛之家食免費飯，又幫我申請『上樓』。」&#13;<br> 阿耀近日獲派公屋，惟他卻無力繳付新屋上期、按金，蘋果日報慈善基金日前已撥款四千五百元紓緩他的搬遷費壓力；然而，阿耀仍欠一室電器及家具，有待善長援手。<br> &#13;<br> <spanclass>尚欠飯煲煮食爐 &#13;<br> 「自己煮食可以慳番啲錢，所以我最需要煮食爐同電飯煲；另外，我好想要一張床，希望有善長可以幫吓我。」阿耀衷心呼籲。&#13;<br> 捐款編號︰C1644&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>