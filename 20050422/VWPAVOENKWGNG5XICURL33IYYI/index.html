<html><header><meta charset="utf-8"><title>　　郭炳聯推介好書 - 李八方</title></header><body><h1>　　郭炳聯推介好書 - 李八方</h1><p>首富李嘉誠前排話，夜晚掛住睇書，搞到唔夠瞓。原來除咗李嘉誠，香港唔少富豪都喜歡閱讀，好似新鴻基地產副主席郭炳聯就話鍾意趁往外國探仔女時睇書，重話自己好鍾意買書，不過通常買十本都睇唔到兩本。&#13;<br> 新地搞咗個「新地開心閱讀計劃」，噚日舉行記者會介紹詳情，郭炳聯喺會上話，最欣賞HaroldKushner嘅作品，有齊佢嘅著作，至於點解咁鍾意？郭炳聯話，「睇書每個人喜愛唔同，係私人感受。」佢重即場推介咗一本HaroldKushner嘅《WhenAllYou'veWantedIsn'tEnough：TheSearchforaLifeThatMatters》，作者以淺白嘅文字闡釋生命真諦。郭炳聯話，久唔久就會重看這本書，次次都有唔到感受。&#13;<br> 貴為本港最大發展商，郭炳聯另一本極力推介嘅書係JimCollins嘅《GoodtoGreat》，郭老闆話，睇呢本書令佢明白作為大企業管理層，最重要係要物色人才，然後下放權力，咁自己就可以做少好多嘢。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>