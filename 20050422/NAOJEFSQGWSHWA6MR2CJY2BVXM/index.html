<html><header><meta charset="utf-8"><title>電池啪丸添長壽</title></header><body><h1>電池啪丸添長壽</h1><p>上次講過車都要啪丸，同類G'ZOX丸仔亦陸續推出，上次就畀偈用，今次就輪到畀電池用。Battery-PowerTablet含有鍺原素，可以縮短充電時間，減少跌Volt嘅機會，而BatteryRefreshner就可以清走電池極板上嘅硫酸鉛沉澱物，令電池壽命更長。&#13;<br>&#13;<br>（左）Battery-PowerTablet$40/6粒&#13;<br>（右）BatteryRefreshner$40/6粒&#13;<br>&#13;<br>記者：戴維浩&#13;<br>攝影：陳偉強&#13;<br>查詢：23924244（台日汽車精品）&#13;<br>地址：旺角黑布街地下99A地下&#13;<br>&#13;<br>&#13;<br>&#13;<br></p><p>起亞出新Carens　7人車平霸</p><p>乘着《大長今》熱潮，連帶韓國車都吃香，繼推出全新Sportage，最近筆者聞得，代理會引入05年版嘅Carens七人家庭式MPV，廠方會將Carens原有嘅1.8公升引擎升格至2.0公升（馬力140匹），重改咗4前速自動波箱，新車更增設有可調校高低角度嘅大燈，加埋豪華車廂修飾，新車售價仍維持$99,000（手波）同$109,000（自動波），絕對係一眾家庭式七人MPV車嘅平霸之選！&#13;<br> &#13;<br> 記者：陳偉林&#13;<br> 查詢：27609933&#13;<br> </p><p>全新寶馬3系旅行車　特急發布</p><p>啱啱先推出嘅寶馬3系又有新搞作，廠方發布最新研發嘅旅行版相片同引擎規格，並宣布右軚版本會喺9月中於英國上市。全新3系旅行車車身體積長4,520mm，闊1,817mm，高1,418mm，比上一代長42mm，闊78mm，高9mm，而最先推出嘅版本會係320d同325i，而320i、330i及330d則留待05年底推出。&#13;<br> &#13;<br> 記者：袁國基</p></body></html>