<html><header><meta charset="utf-8"><title>　　民主黨兩大佬打氣靜坐區議員心溫暖 - 李八方</title></header><body><h1>　　民主黨兩大佬打氣靜坐區議員心溫暖 - 李八方</h1><p>如果唔係民主派上個禮拜三放棄拉布策略，打低政改方案，民主黨一班區議員，至少要喺寒風凜冽嘅立法會外通宵靜坐兩晚，點好似𠵱家捱一晚夜就可以返屋企做冬。&#13;<br> 唔講唔知，上星期二，即係班區議員開始靜坐嗰晚，原來立法會外都出現咗兩個貴客，一個係何俊仁，另一個係馬丁，佢哋兩位大佬係特別嚟探班，為班細嘅打打氣。&#13;<br> 據有份靜坐嘅兄弟講，何俊仁可能喺附近做完嘢，特別走過嚟探吓佢哋，都算幾有心；但馬丁就肯定係專程造訪，事關馬丁着得極causal，明顯係私人時間。雖然兩個都兩手空空，但做細嘅已經非常感動，亦不愧呢兩位好大佬，一直都咁受尊重。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>