<html><header><meta charset="utf-8"><title>　　譚香文澄清無嬲李華明 - 李八方</title></header><body><h1>　　譚香文澄清無嬲李華明 - 李八方</h1><p>噚日有報紙話新一代民主女神譚香文Mandy，不滿恩師李華明周圍唱，話如果唔係自己喺立法會表決當日，拉住Mandy盡訴心中情，Mandy話唔定會轉軚云云，呢番話激到Mandy紮紮跳，矢言要同肥仔明絕交喎。&#13;<br> 八方問番Mandy做乜要大義滅親時，佢話其實有關說話都係講笑啫，點知啲傳媒咁鬼戲劇化，將啲說話以誇張形式表達，重形容呢個係「聖誕笑話」，唔知傳媒係咪想將呢份禮物送畀自己。&#13;<br> 話說回來，Mandy澄清自己無嬲到肥仔明，亦相信肥仔明知道自己講笑，唔會嬲自己。唔知肥仔明外遊返嚟後，使唔使同Mandy擺和頭酒呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>