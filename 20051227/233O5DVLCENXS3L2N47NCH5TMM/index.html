<html><header><meta charset="utf-8"><title>　　陳太睇show - 李八方</title></header><body><h1>　　陳太睇show - 李八方</h1><p>前任政務司司長陳方安生噚日BoxingDay現身紅磡火車站，不過唔係秘密北上，而係留港消費，好應節咁身穿紅衣配個紅手袋，去香港體育館欣賞荷李活冰上之旅。個show兩點半開場，陳太等四人早十五分鐘已經喺門外等入場，之後再多一男一女到達會合，一行六人好開心咁經貴賓通道入去。&#13;<br> 五點鐘睇完show重去尖東海景嘉福酒店飲下午茶，悠悠閒閒歎足一個鐘先離開。&#13;<br> 《蘋果》記者上前同陳太打招呼，問佢有乜聖誕、新年願望，陳太耍手擰頭話唔講嘢。陳太早前叫煲呔勇敢啲向領導人反映港人民主訴求，煲呔今日先上京面聖，等煲呔返嚟先講都未遲。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>