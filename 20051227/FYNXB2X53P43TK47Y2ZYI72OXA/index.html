<html><header><meta charset="utf-8"><title>天王變賣保母車任揀$295,000起：<br>劉德華七座變四座黎明流動音樂廳</title></header><body><h1>天王變賣保母車任揀$295,000起：<br>劉德華七座變四座黎明流動音樂廳</h1><p>豐田Alphard七人車成為藝人出Show的必然座駕，咁究竟天王劉德華部車正啲，還是Leon黎明部座駕夠出位，一直都係不少車迷和Fans的問題；最近，我們發現到兩位天王不約而同將原有的超豪保母車TradeIn變賣，咁又點可以錯過機會，立刻坐上部車一嘗當天王的滋味呢！&#13;<br>記者、攝影：陳偉林&#13;<br>ImageGirl&amp;Boy：Tiffany&amp;Tommy（TheGroup）</p><p>劉德華一個人坐晒</p><p>首先睇睇劉德華呢部車，車廂嘅座椅全部用單色高級小牛皮縫製，軟滑又貼服，呢部車重有個特點，就係拆咗中排座椅，騰出更闊落的空間，車頂有10吋DVD屏幕，好明顯，劉德華都鍾意一邊坐車，一邊欣賞影碟。&#13;<br> </p><p>型仔改裝</p><p>劉德華嘅保母車，車身就換上Racing鬼面罩連大包圍，原來佢都鍾意型仔改裝車喎，當然，呢部車都有兩段式（Sport同Comfort）電子懸掛調校，令轉彎抹角貼服又咬地，快車一樣可以避開記者嘅跟蹤。</p><p>黎明5.1聲道雙人影院</p><p>輪到睇睇黎明部黑色Alphard，唔……全個車廂都好原裝，保留住三排坐椅，而且車廂中間裝有DVDLCD顯示，加上全車雙皮椅，全部摺下的話，就成為一個只容納兩個觀眾的私人音樂廳。據知，黎明呢部Alphard雖然用了原裝日本機頭，但全車的音響已經改裝，加上劇院式的5.1聲道，睇戲肯定一流。為了一探音響系統有幾勁，我們不斷在車廂尋找後加的音響設備，但旁人笑笑，表示呢部車經專人安裝音響，全部內藏式設計，而且車廂頂安裝了多聲道用的揚聲器。</p><p>黎氏包圍設計</p><p>黎天王部車係日本本土的至Top版，加有Leon親自設計的改裝包圍配件，由於部車更屬後期Facelifed新版，重有一對勁白Xeon頭燈，重有，我哋又發現呢部車四輪係電子懸掛，有不同軟硬調校，加上隔音極好，簡直係個私人影院兼睡房。</p><p>豐田AlphardMZGEdition檔案</p><p>引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：245/45R18GoodyearEagleNCT5&#13;<br> 尺碼：4800×1805×1935mm&#13;<br> 軸距：2900mm&#13;<br> 車重：約1850kg&#13;<br> 平均耗油：8.9km/L(日本10.15模式)&#13;<br> 車輛提供：富利堡汽車（28772700）</p><p>天王換同款車</p><p>佢哋兩個同時放車，咁又換乜車呢？咪又係新版Alphard，新版只係多咗6前速波箱，同可轉向式頭燈，同舊款分別唔係咁大。</p><p>打破保母車傳言</p><p>藝人的七人車，對一般人而言，非常神秘，要約他們的保母車拍照做採訪，比登月球更困難，所以流了很多傳言，例如某明星的車大肆改裝了，不合法呀，所以不能拍照、又或者車內設了密封式私人的密室（部車有無咁大？)，怕人跟蹤呀……&#13;<br> 今次看到兩位天王級的前任保母車，打破了這些傳言，原來沒有甚麼不合法的改裝，只是多了頂級音響，或拆去中排座椅。如果你有坐過Alphard，就知道Alphard比其他七人車多了一份Chauffuer的乘坐感。平治S-class或凌志LS430就有這種感覺，可惜車廂太細，換衫睡覺也不能，豐田Alphard不能說最好，但最接近。&#13;<br> &#13;<br> 記者：伍旋卓</p></body></html>