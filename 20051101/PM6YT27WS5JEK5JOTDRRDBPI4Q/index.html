<html><header><meta charset="utf-8"><title>港置擁抱九倉西環盤</title></header><body><h1>港置擁抱九倉西環盤</h1><p>呢排雖然一手樓都滯銷，但代理唔敢怠慢，繼續為新盤做勢，九倉西環域多利道六十號，今個禮拜會做內購，香港置業就搞簡報會，由區董翁銓澤帶隊去探路，實地向前線講解個盤嘅賣點，同場會派發資料畀前線熟讀。&#13;<br> 九倉今日會公布樓盤最新銷售部署，咁港置咪可以搶先促成買賣。港置話，要爭取銷售冠軍。</p></body></html>