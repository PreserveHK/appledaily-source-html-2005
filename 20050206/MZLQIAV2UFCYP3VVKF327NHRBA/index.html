<html><header><meta charset="utf-8"><title>今日開倉：本地品牌潮服開倉<br>四折起掃新衫過年</title></header><body><h1>今日開倉：本地品牌潮服開倉<br>四折起掃新衫過年</h1><p>想裝身去拜年，但未𢭃利是就要硬掘一筆出嚟置裝未免肉赤。有見及此，今日介紹本地潮舖DoubleBrother開倉，今季新、舊款衞衣、外套件件四折起，長褲半價，同場重有半價Accessories俾你襯衫，趁平執番個新Look拜年，幾百蚊就搞掂！&#13;<br>&#13;<br>記者：黃婉冰　攝影：黃子偉　Model：Billy（StarAsia）</p><p>大熱Baseball褸</p><p>棒球褸繼續熱賣，呢件就將絹絨兩種不同的質料合體，絹袖加絨布衫身，着到少少Oversize內襯Vintage衞衣，再搭條洗水老牛，潮Look必備Item。&#13;<br> 絹袖Baseball褸&#13;<br> 原價：$780&#13;<br> 特價：$320&#13;<br> Woodstock衞衣&#13;<br> 原價：$380&#13;<br> 特價：$180&#13;<br> 灰色洗水牛仔褲&#13;<br> 原價：$450&#13;<br> 特價：$225</p><p>潮襯VintageStyle</p><p>玩Vintage唔一定要買二手，執番件復古「龜殼」夾棉背心，入面襯件長袖Tee，古着味十足，斯文啲改襯燈芯絨褲一樣有不俗的效果。&#13;<br> 企領夾棉背心&#13;<br> 原價：$380　特價：$195&#13;<br> 啡色燈芯絨褲&#13;<br> 原價：$420　特價：$210</p><p>今期熱爆CoachJacket</p><p>㗎仔勁煲嘅CoachJacket，蜜桃絨料配夾棉裡，襯RingerTee一樣咁有古着味。玩Detail的洗水牛仔褲，褲袋同膝頭位有明顯摺紋，玩得幾型！&#13;<br> 棗紅夾棉CoachJacket&#13;<br> 原價：$580　特價：$290&#13;<br> 墨綠×白長袖Tee&#13;<br> 原價：$300　特價：$150&#13;<br> 洗水褶紋牛仔褲&#13;<br> 原價：$490　特價：$245</p><p>Peace&amp;Love補爛衫</p><p>衫領、衫袖嘅補爛位全由人手逐針挑成，Detail位做得夠細緻，爛得矜貴；另有Snoopy粗口Print，潮友MustBuy。&#13;<br> 原價：$420　特價：$190</p><p>男人頭洗水衞衣</p><p>衞衣特登洗過水，搞到衫領、袖同腳個色都好殘舊，令Vintage效果更突出，襯埋個蛋撻頭男人，好有70's風格。&#13;<br> 原價：$380　特價：$180</p><p>搞鬼漢堡包</p><p>勁似芝麻街CookieMonster嘅漢堡包，重要搭多句EatMe，勁抵死！襯埋懷舊粉藍色，Print同色都玩得一絕！&#13;<br> 原價：$380　特價：$180</p><p>牛角袖Zip-Up外套</p><p>棒球褸、牛角袖、Ringer，所有潮服元素一件有晒，最正都係中間一大個WildDogUniversity，連Vintage都玩埋，薄薄哋，凍起嚟再加件褸都無問題。&#13;<br> 原價：$450　特價：$210</p><p>掃埋其他冧價冬裝&#13;<br>女皇頭衞衣</p><p>日本潮牌Scanner「玩嘢」之作，女皇頭個髮型查實係四支槍，玩錯覺效果，淨係個Print已值回票價。&#13;<br> 原價：$1,080　特價：$540</p><p>Zip-Up絨Biker褸</p><p>全件選用法國絨布，質料靚。褸領玩披口，RawRaw哋，比真皮來得Casual，另有灰白色。&#13;<br> 原價：$950　特價：$475</p><p>雙袋牛仔褲</p><p>雙袋款洗水牛仔褲，褲身釘滿披口布碎，爛笪笪夠Raw，褲腳重可束繩變收腳褲，一條褲兩種Style。&#13;<br> 原價：$480　特價：$150</p><p>人造皮鉚釘牛仔褲</p><p>略嫌洗水牛仔褲未有驚喜，呢條加晒鉚釘，駁晒人造皮夠醒神未？既有老牛效果又有玩嘢元素，夠破格。&#13;<br> 原價：$490　特價：$150</p><p>掃埋皮手鐲襯衫&#13;<br>鴕鳥皮手鐲</p><p>手鐲以真鴕鳥皮製造，皮質軟熟，皮帶形設計，適合鍾意玩款之人。&#13;<br> 原價：$250　特價：$100</p><p>簡約人造皮手鐲</p><p>開口設計手鐲，人造皮包金屬物料，款式簡約，勝在易襯衫，三個顏色任揀，男女都啱戴。&#13;<br> 原價：$160　特價：$80</p><p>DoubleBrother開倉資料</p><p>日期：即日起至2月8日&#13;<br> 地點：尖沙嘴加連威老道71號1樓（永亨銀行樓上）&#13;<br> 時間：下午1時至晚上11時&#13;<br> 電話：23116790&#13;<br> 付款方法：現金、EPS、信用卡</p></body></html>