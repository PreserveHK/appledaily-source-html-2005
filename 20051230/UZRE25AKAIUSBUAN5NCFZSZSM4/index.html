<html><header><meta charset="utf-8"><title>　　煲呔福建住貴酒店 - 李八方</title></header><body><h1>　　煲呔福建住貴酒店 - 李八方</h1><p>煲呔目前喺福州放緊假，據左報話，煲呔住喺福州西湖邊嘅一棟別墅式洋樓。有人同八方講，嗰間別墅酒店瞓一晚都要五位數字，好彩煲呔𠵱家係放假，唔使納稅人津貼佢住貴酒店。&#13;<br> 煲呔噚日去咗福州國家森林公園、鼓山同馬尾遊覽。八方就未去過呢三度，但就知道馬尾係近代史幾重要嘅地方，晚清洋務運動時期，左宗棠就喺度搞咗間船政局造戰艦，到咗𠵱家，馬尾都好有戰略價值，係小三通其中一個口岸，可以由馬尾直接去台灣馬祖。&#13;<br> 玩完呢三度，煲呔今日就去武夷山玩兩日，然後就喺大除夕晚去廈門，重會去廈門嘅海上花園玩新年倒數。元旦日就會去鼓浪嶼、南普陀寺同環島路等，然後即晚返港，再繼續佢強政勵治嘅大計。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>