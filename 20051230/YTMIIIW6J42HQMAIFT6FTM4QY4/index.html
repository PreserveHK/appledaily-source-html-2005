<html><header><meta charset="utf-8"><title>AV陳列室：<br>中原豪送四萬蚊AV產品抬部32吋LCD返屋企過年</title></header><body><h1>AV陳列室：<br>中原豪送四萬蚊AV產品抬部32吋LCD返屋企過年</h1><p>重有唔夠2日，就要同05年講Bye-Bye！擁有78年歷史，香港資歷至深嘅連鎖式影音店──中原電器，今日就特別預備咗價值$41,160、至新至潮款影音產品同大家送舊迎新！獎品內容包括06新款LCDTV、PMP流動播放器，同至熱玩嘅數碼相機及DVD錄影機等，獎品數量超過十多份，所謂「件頭」多特別易中獎，大家快啲填妥「過兩關」答案，Fax過嚟攞獎品啦！&#13;<br>記者：朱崇德&#13;<br>攝影：林栢鈞&#13;<br>ImageGirl：DoBy、Becky、YoYo</p><p>頭獎1名：iNetLCD-320S&#13;<br> 價值：$8,990&#13;<br> 32"係𠵱家場內最熱賣LCDTV，一來價位到，吋數大小放客廳又啱啱好！呢部iNetLCD-320S係全韓製06年新款，中原電器就搶先全港獨家發售；此機特別之處，係使用了最新一代韓國Panel技術，對比度特別高；當一般32"日本機都重玩緊800:1之時，佢就高上1200:1，最心動者是畫質層次分明，當中尤以黑位及光位表現份外出色，永冇話「死黑」、「死白」；加埋600cd/m2光亮度及1,366×768解析度，論質素！真係拍得往好多日本機，加上價錢又定喺唔過萬嘅「國貨價」，真係幾有睇頭！&#13;<br> </p><p>此機內置Tuner做得好正，用嚟睇電視時份外清晰，包冇「起紋」等毛病；淨係睇佢內置雙Tuner玩埋「畫中畫」就知佢一心落重料啦！新機落地，重玩2年全包保養計劃，2年內壞Panel都照保，加埋全韓國製造，真係玩得份外有信心！&#13;<br> &#13;<br> 規格：32"、對比度1200:1、光亮度600cd/m2、解析度1,366×768（16:9）、可視角度178°</p><p>畫質測試</p><p>紅、綠兩色都算係幾「難出」嘅顏色，現場所見，顏色夠「標」之餘，而且漸變順暢自然，可知1200:1對比度的確係勁。&#13;<br> </p><p>激薄800萬像素DC</p><p>二獎3名：KONICAMINOLTADiMAGEX1&#13;<br> 價值：$2,980&#13;<br> DiMAGEX1係現時少有800萬像素級薄身DC，配KM最新開發的CxProcessIII影像處理技術，相片成像夠大又清晰。筆者至愛個光學防手震系統，根據機身震動來移動鏡頭組件作吸震，相對一般「電子防震」DC，真係原汁原味好多！鏡頭採用潛望鏡式設計，拍攝時不會凸出，保持機身纖巧。3倍光學變焦鏡使用了KM著名的GT靚鏡，薄身DC嚟講都算幾重手吓！&#13;<br> &#13;<br> 規格：800萬像素、3×光學＋4×數碼變焦、2.5"顯示屏、SD卡</p><p>30GBPMP搶睇Eason最新MV</p><p>三獎5名：CREATIVEZENVISION:M&#13;<br> 價值：$2,598&#13;<br> ZENVISION:M係CREATIVE最新落場PMP，場內人正所謂「當賣貨」！機度同舊iPod有幾分似，不過最搶眼係個2.5"顯示屏，高解析度達26萬色，用嚟睇MPEG4影片或睇相，好多玩家都話佢比新iPod感覺更細膩！機身內置30GB硬碟，一般睇片可玩到4小時，聽歌重可以玩上14小時；最近CREATIVE重同陳奕迅嘅最新大碟合作，率先預載《不然你要我怎麼樣》MV喺機內！機身顏色則有勁iPodFeel嘅黑、白，同好搶眼嘅蘋果綠三色選擇。&#13;<br> &#13;<br> 規格：2.5"顯示屏、30GB硬碟、聽歌、睇片、FM收音機、錄音</p><p>熱賣DVD錄影機</p><p>四獎8名：HYUNDAITBH-8020&#13;<br> 價值：$1,280&#13;<br> HYUNDAITBH-8020亦係場內暢銷DVD錄影機，由今年9月開賣至今，一直係中原電器「DVD錄影機」熱賣榜冠軍；多人追買原因，在於佢個TVTuner做得特別靚，用嚟錄電視時畫質好清晰，加埋佢有Nicam同G-Code功能，以一千頭價位買到韓國機，都算幾抵吓！雖然TBH-8020並冇內置硬碟功能，據知另有一批玩家，就係貪佢冇硬碟、機價較平，所以專用佢機前個DV-in（IEEE1394）輸入功能，翻Dub攝錄機所拍下的「家庭電影」做DVD。&#13;<br> &#13;<br> 規格：DVD+R/RW、G-Code、NICAM多聲道</p><p>查詢電話：中原電器（27707608）&#13;<br> 地址：旺角西洋菜南街1A號舖</p></body></html>