<html><header><meta charset="utf-8"><title>張真英禮服有得賣</title></header><body><h1>張真英禮服有得賣</h1><p>韓國明星張真英上個月出席第二十六屆青龍電影頒獎儀式，着咗一套由韓國高級品牌TIME為佢度身訂做、用咗幾千粒珍珠同水晶嘅綠色手工晚禮服，謀殺咗唔少記者菲林。TIME話，希望藉着今次機會拓展禮服市場，佢哋重會將限量製造嘅「張真英禮服」喺當地嘅百貨商場Galleria銷售，每件售價四萬七千五百港元。</p></body></html>