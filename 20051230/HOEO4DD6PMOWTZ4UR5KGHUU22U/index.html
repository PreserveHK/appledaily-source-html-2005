<html><header><meta charset="utf-8"><title>　　呂明華題詩：聯盟曰泛實不凡 - 李八方</title></header><body><h1>　　呂明華題詩：聯盟曰泛實不凡 - 李八方</h1><p>泛聯盟雖然只得嗰五丁友，但個個後台都唔弱。石禮謙有地產界撐腰、陳智思係行會成員、呂明華係全國政協，都有中央射住，剩低嘅何鍾泰同劉秀成，都各自有好多業界捧場客，所以實力不容忽視。&#13;<br> 熱愛作詩嘅呂明華，可能覺得泛聯盟好勁，不得不題番首詩讚一讚自己。佢喺新一份工作報告中，就登咗一首百分百原創、名為《泛聯盟》嘅詩，內容係「聯盟曰泛實不凡，五子同心可變天；議會政黨欠氣候，平衡大局是關鍵」，句句都賣花讚花香。&#13;<br> 泛聯盟係咪真係咁勁，真係要拭目以待，但如果單從首詩去睇，八方就覺得呂明華如果喺平仄押韻方面下多啲功夫，效果一定好好多。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>