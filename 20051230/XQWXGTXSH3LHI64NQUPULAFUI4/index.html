<html><header><meta charset="utf-8"><title>　　倒霉人物選舉古惑天皇贏老董 - 李八方</title></header><body><h1>　　倒霉人物選舉古惑天皇贏老董 - 李八方</h1><p>香港新浪網最近收到一萬二千人投票，選出今年「全城最倒霉人物」，結果由網上非法分享電影被判坐監嘅「古惑天皇」陳乃明奪得，力壓年初下台嘅老董；「最耐人尋味事件」係「米老鼠減價無人睇，海洋公園日日爆」。&#13;<br> 犯法就梗要受法律制裁嘅，希望「古惑天皇」重新做人，但係董建華都排第九，八方就覺得唔係幾啱，因為佢邊算倒霉？𠵱家佢唔使咁辛苦，廣大市民又唔使咁辛苦，簡直係雙贏啦。至於海洋公園日日爆，八方唔覺耐人尋味，因為海洋公園好努力求變，萬聖節同聖誕節都搞得幾好；反而對手應該檢討吓，點樣吸引多啲人至真。&#13;<br> 另外，中產人士網站「中產部落」選十大中產新聞，有六單係負面嘢，好似加息、施政報告唔理中產咁，聽到都心酸，中產真係慘。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>