<html><header><meta charset="utf-8"><title>一味窩輪：建行C輪擇肥炒之</title></header><body><h1>一味窩輪：建行C輪擇肥炒之</h1><p>港股冇跟日股上升，恒指跌55點。個別重磅股走勢悅目，其中1隻係建行（939），收2.675元，升兩格。交行（3328）急升之後，通街都知建行抵買過交行，啲基金又點會唔知？&#13;<br> 下一集，一係建行追上去，一係交行跌落嚟，前者可能性較大。&#13;<br> 建行C輪2107：建行有勢，炒家搵建行C輪炒。建行C輪本月初出爐後，「一味窩輪」最鍾意推介9983，而的確9983呢隻相對較低溢價嘅C輪，跑贏好多高溢價C輪。但經過一輪變化後，擇其肥者炒之，要捨9983，取2107。&#13;<br> 2107明年6月初夠鐘（較9983短3個星期壽命），輪價22.6仙，溢價5.6%（較9983高1.9個百分點），槓桿率11.8倍（大過9983嘅6.8倍好多），有效槓桿率亦高出4成，引伸波幅亦着數2個百分點。搵建行C輪炒，2107最諗得過。&#13;<br> 恒指C輪9629：個市有個別靚股撐住，唔淡得去邊。有平嘢要上車，買恒指C輪，其中1隻係9629。&#13;<br> 9629明年3月尾夠鐘，輪價14.4仙，溢價2.7%，槓桿率23.2倍（有效13.9倍），引伸波幅17.2%。想玩短期輪，揀9155，下月下旬夠鐘，溢價當然低啲，但要留意時間值逐日縮。&#13;<br> 章盛&#13;<br> </p></body></html>