<html><header><meta charset="utf-8"><title>群星跳唱聽晚迫爆銅鑼灣</title></header><body><h1>群星跳唱聽晚迫爆銅鑼灣</h1><p>不知不覺2005年已到盡頭，明天便是除夕大日子。想要熱熱鬧鬧迎接2006年的來臨，最佳的節目當然是跟一大班朋友一齊出街玩倒數。眾多倒數活動中以港島區銅鑼灣最多姿多采，唔單止齊齊跳舞，重有大群歌星同你歡度！&#13;<br>&#13;<br>記者：謝翠玲</p><p>香港區</p><p>時代廣場群星獻唱</p><p>最熱鬧倒數點當然少不了歷年嘅銅鑼灣時代廣場蘋果倒數。隨着15顆蘋果燈逐一亮起，氣氛將會升溫到頂點。今年時代廣場請來群星進行倒數，人選方面，已知有古巨基同王菀之。不過要記住明晚6:00pm，時代廣場將會進行封路，人群由7:30pm開始進場，想近距離跟群星倒數便早點去霸靚位喇！&#13;<br> &#13;<br> 時間：9:00pm-12:15am&#13;<br> 查詢：21188900</p><p>蘭桂坊黑金相迎</p><p>每年例牌迫爆的蘭桂坊，今年沒有正式的官方慶祝元旦活動，但各商舖請來四位以黑金為主色的節日女郎穿梭街上，有緣撞見，記得要來個合照！當晚街上和酒吧會有自發性倒數，不愁沒有氣氛。</p><p>世貿跳舞最high</p><p>世貿中心地下正門於除夕晚會有「世貿中心狂歡舞動飛躍2006——跳躍返埋嚟」大型戶外舞蹈表演，由二十多個專業舞蹈單位聯手演出，包括本地大學代表、本地舞蹈團體及舞蹈學院代表等表演StreetJazz，HipHop等，實行要令你high成晚！&#13;<br> &#13;<br> 時間：8:15pm-12:15am&#13;<br> 查詢：25764121</p><p>新界區&#13;<br>&#13;<br>迪士尼過首個除夕夜</p><p>為迎接首個在香港的除夕夜，香港迪士尼樂園將會延長營業時間到1:00am。當晚樂園內每個角落都會展開除夕派對。倒數時會有五個巨型顯示屏遍布樂園各處，直播城堡前、幻想世界及明日世界的現場表演迎接新年。&#13;<br> &#13;<br> 除夕派對時間：9:30pm-1:00am&#13;<br> 查詢：1830830</p><p>沙田公園倒數嘉年華</p><p>由康樂及文化事務署舉辦的「2005年除夕倒數嘉年華」，將於沙田公園、沙田大會堂廣場及平台舉行，節目包括雜技、小丑魔術等，還有舞台煙火配合燈光滙演。&#13;<br> &#13;<br> 時間：8:30pm-12:30am&#13;<br> 查詢：25911340</p><p>九龍區&#13;<br>&#13;<br>朗豪坊會四人幫</p><p>旺角朗豪坊當晚會延長營業時間到1:00am，而在朗豪坊「住」了數星期的國際四人表演組合「妙想天開四人幫」，會於除夕當晚以意想不到的方式跟市民一齊迎接新年。&#13;<br> &#13;<br> 查詢：21482160</p><p>尖沙嘴街頭最熱鬧</p><p>每年就算有沒有特備迎元旦節目，尖沙嘴由彌敦道到鐘樓位置都必會封路，倒數時更例必人山人海，如果想趕在鐘樓前霸個靚位，記得要早至少一個鐘頭行去。</p></body></html>