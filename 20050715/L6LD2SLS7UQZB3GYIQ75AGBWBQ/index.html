<html><header><meta charset="utf-8"><title>梅啟明想大鬧保險公司</title></header><body><h1>梅啟明想大鬧保險公司</h1><p>梅啟明噚日話要為梅艷芳保單嘅賠償問題，大鬧保險公司，重call咗成班記者喺尖沙嘴做見證，梅啟明話：「我阿妹（阿梅）買咗七份保單，阿媽淨係收咗三張支票，一共一百九十六萬。普通人都唔止買呢個數嘅保單啦，又冇講個保額我哋知，又話有八十萬畀咗張學友，因為學友幫阿梅畀醫藥費，我都好感激佢，但咁樣程序唔啱。」</p></body></html>