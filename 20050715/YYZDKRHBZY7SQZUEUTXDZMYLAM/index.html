<html><header><meta charset="utf-8"><title>　　民主黨栽培新「種籽」 - 李八方</title></header><body><h1>　　民主黨栽培新「種籽」 - 李八方</h1><p>民主黨第二梯隊上年立會選舉全軍覆沒，𠵱家決定搞個「種籽計劃」，搵啲有潛質嘅年輕一代重點栽培，希望○八年立會選舉，至少有一兩個新面孔入會。&#13;<br> 唔好以為呢個種籽計劃好聽唔好食，事關俾黨中央睇中嘅人，都可以向一百萬元種籽基金申請撥款，搞地區活動提升知名度之餘，又可以建立地區網絡，好多第二梯隊恨到流晒口水。&#13;<br> 當然，如果喺一兩年內都冇表現，隨時都會俾人叮走，所以呢班種籽都要醒醒定定。種籽計劃重未截止，自問有料嘅黨員都可以報名。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>