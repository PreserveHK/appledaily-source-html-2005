<html><header><meta charset="utf-8"><title>電腦新產品：<br>TabletPC溝Notebook平玩14.1吋扭擰大芒</title></header><body><h1>電腦新產品：<br>TabletPC溝Notebook平玩14.1吋扭擰大芒</h1><p>喺香港，TabletPC都唔算好流行！貼近兩萬蚊嘅入場機價，實在令好多人打退堂鼓買Notebook了事，acer今個星期返了TravelmateC310，大玩14.1"扭擰大芒，當TabletPC手寫輸入又得，當普通Notebook咁打亦得；最緊要係玩上Centrino第二代Sonoma平台，速度同升級能力大大提升，加上價錢唔貴$13,990有交易，實在令人好心動。&#13;<br>記者：梁瑋瑜&#13;<br>攝影：陳盛臣&#13;<br>ImageGirl：Jessica&#13;<br></p><p>acer今次呢部TravelmateC310出咗兩個型號，分別係比較高階嘅C312XMi同埋入門級C313EWCi，價錢分別係$13,990同埋$10,980，高階版本配備絕不比一般Notebook輸蝕，相信大家以後冇藉口睇小TabletPC。</p><p>特設骹位　一扭即變身</p><p>能夠做到Notebook同TabletPC二合一嘅功能，外形設計上絕對要花唔少工夫，好似呢部TravelmateC310咁，喺螢幕同機身接駁位置，用咗一個可以180°轉嘅接口，平時可以好似普通Notebook咁打開合埋，需要嘅時候就輕輕一轉，將佢變成一部TabletPC，畫面亦都會自動變成直度，輕觸筆就收藏喺螢幕側邊，用起上嚟都十分之方便。&#13;<br> 市面上多數TabletPC都係採用12.1"螢幕，拎出街用嘅話雖然係輕身啲，但係亦有好多人會嫌芒唔夠大，睇起上嚟冇咁舒服，所以呢部TravelmateC310就用咗14.1"螢幕，不過重量就有成2.89kg，可能會比較啱一啲喺Office用嘅用家。</p><p>Sonoma平台內置DVDSuperMulti</p><p>C312XMi高階版本採用Centrino第二代Sonoma平台，Pentium-M1.73GHz處理器、256MB×2DDR2533MHz記憶體同60GB硬碟，顯示卡就用nVIDIAGeForceGo6200（32MB），呢個版本會比較適合需要處理立體圖像嘅用家，用嚟打機睇戲就最啱！&#13;<br> 而入門版本C313EWCi就採用Celeron-M1.5GHZ、256MBRAM同埋40GB硬碟，至於顯示方面就用咗整合式顯示卡Intel915GM/PMExpress，相對嚟講性能會冇咁強，但對於一般文書處理及上網用家亦十分足夠。值得一提嘅係高階版本用咗抽換式嘅DVDSuperMulti，支援燒錄雙層DVD+R，有需要嘅時候更可以抽出換成100GB硬碟或者後備電池，而入門版本就內置咗DVDCombo。</p><p>acerSoftButton冇鍵盤都掂</p><p>TravelmateC310採用MicrosoftWindowsXPProTabletPC平台，有《WindowsJournal》同埋《StickyNote》呢類特別為TabletPC而設嘅軟件，另外acer方面亦都加入咗一個《acerSoftButton》軟件，畀用家喺觸及唔到鍵盤嘅時候，輕易咁開關藍芽、無線網絡或者控制螢幕亮度、聲量等等。&#13;<br> 而一向喺acerNotebook上有嘅《ePowerManagement》、《ePresentation》等好用軟件亦都缺少，可見acer花咗唔少心思令用家用得更方便。TravelmateC310配備4合1讀卡器、高階版本設有藍芽同埋紅外線，支援802.11b/g無線網絡之餘，更用咗acer獨家SignalUp技術，加強無線網絡嘅接收能力，整體嚟講擴充性相當唔錯。</p><p>Profile</p><p>處理器：IntelPentium-M1.73GHz&#13;<br> 記憶體：2×256MBDDR2RAM&#13;<br> 硬碟：60GBATA&#13;<br> 光碟機：8×DVDSuperMultiDL&#13;<br> 顯示器：14.1"TFT&#13;<br> 顯示卡：nVIDIAGeForceGo6200w/32MBVRAM&#13;<br> 擴充性：4合1讀卡器、藍芽、紅外線、IntelWirelessPRO/2200BG802.11b/g&#13;<br> 尺寸：326×272×36.5-39mm&#13;<br> 重量：2.89kg&#13;<br> $13,990（C312XMi）/$10,980（C313EWCi）&#13;<br> Videocom（28936087）&#13;<br> </p></body></html>