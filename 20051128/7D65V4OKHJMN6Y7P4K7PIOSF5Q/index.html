<html><header><meta charset="utf-8"><title>ILoveUBoyz澳門狂掃貨</title></header><body><h1>ILoveUBoyz澳門狂掃貨</h1><p>ILoveUBoyz聖誕節將會喺理工舉行四場《龍兄鳳弟》舞台劇，日前佢哋去澳門一間學校宣傳，學生一見到少爺占（右）同Donald（左）即蜂擁而上攞簽名，佢哋重順道去天后宮祈求舞台劇場場爆滿，之後又去手信街掃貨，喺短短十幾分鐘已經掃滿兩大籃，其間有人問佢哋攞飛，佢哋就咁扮聽唔到，重掉頭走人㖭！</p></body></html>