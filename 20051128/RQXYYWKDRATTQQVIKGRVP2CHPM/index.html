<html><header><meta charset="utf-8"><title>許志安想成家立室</title></header><body><h1>許志安想成家立室</h1><p>許志安早前接受咗港台嘅訪問，大談入行十九年嘅心路歷程，除咗工作，安仔重講到對愛情嘅睇法。&#13;<br> 三十八歲嘅安仔似乎亦想成家立室，佢話：「自從同哥哥、爸爸一齊住，屋企有個小朋友後，覺得細路仔好得意，以前唔鍾意，覺得有壓力，但係𠵱家覺得呢個係人嘅天性，有個家庭係屬於自己，有個BB姓許，係我親生骨肉。」</p></body></html>