<html><header><meta charset="utf-8"><title>　　粵劇日小朋友擔正 - 李八方</title></header><body><h1>　　粵劇日小朋友擔正 - 李八方</h1><p>好多人都話特區政府養肥晒班高官，有時佢哋又真係身不由己，如果唔忍得口，又唔做運動keepfit，咁就個個變成肥彭咁嘅款。&#13;<br> 肥平就係一個最好例子，噚日星期日，有成棚活動等住佢出席，因為成日要陪太空人分身不暇，結果最後既去唔到李小龍銅像揭幕式，連一年一度嘅粵劇日，都要喺禮賓府陪太空人食完飯，先至抽到時間碌去尖沙嘴文化中心出席粵劇發展基金成立嘅籌款晚會。&#13;<br> 講番個粵劇日，都算內容豐富，有八和會館演香花山大賀壽、又有兒童折子戲，南音同埋攤位遊戲，非常熱鬧。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>