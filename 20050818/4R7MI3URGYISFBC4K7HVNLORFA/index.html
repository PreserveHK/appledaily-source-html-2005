<html><header><meta charset="utf-8"><title>占士香港行之「外甥」奇遇記</title></header><body><h1>占士香港行之「外甥」奇遇記</h1><p>今次「大帝」勒邦占士香港之旅已經圓滿結束好耐，𠵱家再講乜都過晒氣，作為《波鞋Guide》小弟第三季的首篇，梗係講吓秘聞──就係我巧遇4Horsemen（LBJ與三位死黨桃園結義而起的名字，現三人負責打點LBJ所有事項）的故事！	&#13;<br>文：H</p><p>其實我同LBJ死黨4Horsemen之一，MaverickCarter（MC）的好朋友A早已稔熟。今次占士來港之前，朋友A同我講，MC會聯絡我，叫我認是他chinesenephew（外甥。其實佢黑我黃，邊度合理）；重話MC會帶對LBJ簽名波鞋畀我，當時我諗邊有咁「筍」㗎？</p><p>「認親認戚」陪掃貨</p><p>記者會之後，我在洲際酒店大堂見到MC，就膽粗粗自我介紹，點知佢就話：「你就係Horace（即筆者H）？阿A外甥呀嘛！」跟住MC話唔記得帶對鞋畀我，「後補」。之後就要我同佢哋掃貨，最想買Number（N）ine、Neighborhood等日本名牌，好彩招呼周到的一剔香港已經安排好晒。&#13;<br> 終於近距離見到LBJ，由MC介紹下，握過佢隻又大又厚的手，再寒暄幾句；大帝重讚我對「黑龍版」ZoomLeBron2好cool；之後我要趕去睇NBA運音會，惟有KeeClubParty再見。Party中最過癮係LBJ竟然喺度玩NBALIVE2005，唔通當係練波？</p><p>獲贈簽名鞋激動萬分</p><p>當以為大局已定之際，點知MC叫我去酒店攞嘢。原來係一對寫住「TO：HORACE；FROM：4Horsemen」的4Horsemen簽名特別版20-5-5，令我差啲喺酒店Lobby大叫；直到呢一刻，心情都重未平復！</p></body></html>