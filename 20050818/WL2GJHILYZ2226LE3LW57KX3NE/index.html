<html><header><meta charset="utf-8"><title>地產精英雲集迪士尼</title></header><body><h1>地產精英雲集迪士尼</h1><p>香港迪士尼樂園（圖）九月四號係公益日總綵排，啲預售門票，三個鐘賣清，唔少由公司大手買入，最近開始將啲飛送畀客戶與友好。&#13;<br> 長實率先邀請傳媒，話當日會由營業部劉啟文與郭子威帶隊，實行同傳媒玩番日，唔知到時係咪順便講吓集團嘅東涌樓盤動向呢？&#13;<br> 聽講兩大代理集團中原及美聯，同日都會請傳媒去迪士尼。睇嚟嗰日迪士尼入面，撞口撞面都係地產人。</p></body></html>