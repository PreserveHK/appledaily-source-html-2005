<html><header><meta charset="utf-8"><title>新加MP3剪輯勁送5部新橙版Nokia3230</title></header><body><h1>新加MP3剪輯勁送5部新橙版Nokia3230</h1><p>近嚟唔少手機都推出橙色版本，而且用家反應都相當唔錯，令到手機市場更加色彩繽紛，Nokia3230最近亦都出咗特別版橙色Version，唔單止外形更加潮，更新增咗MP3鈴聲剪接功能，係咪好吸引呢？今日《蘋果日報》重會送夠五部畀大家，快啲睇清楚，答啱問題，贏走呢部又型又實用嘅手機啦！	&#13;<br>&#13;<br>記者：梁瑋瑜　&#13;<br>攝影：林栢均　&#13;<br>ImageGirl：SamanthaCheung</p><p>130萬鏡頭玩LOMO</p><p>Nokia3230之前有黑色同埋紅色版本，感覺都係比較踏實，而呢部橙色版本一望落去就畀人一種充滿活力嘅感覺，啱晒各位潮人喺呢個夏天使用。一向以嚟直身機個螢幕都唔夠摺機咁大，不過呢部3230就一反常態，個65,000色嘅螢幕有成2吋咁大，而且解像度高達220×176，睇落去非常之細緻出色。內置130萬像素鏡頭雖然唔係特別嘅賣點，但係裏面嘅四格連拍同九格拍攝功能就玩味十足，唔使拎部LOMO相機出嚟都有晒LOMOFeel！</p><p>MP3隨你剪</p><p>Nokia3230採用Symbian7.0平台，除保留舊有RS-MMC卡槽同MP3機功能外；橙色版本3230重新加入MP3剪輯軟件，畀你好方便咁將一首MP3想要嘅部份剪出嚟做鈴聲！另外，還內置有《Muvee》軟件，可以將拍低嘅相片同短片，加上特別效果同MP3音樂，製成一段獨一無二嘅MTV，影音娛樂勁多嘢玩！&#13;<br> 講到好玩，不得不提跟機的《鮮色感應》軟件，只要同埋其他裝咗呢個軟件嘅藍芽手機互相感應，就會睇到對方嘅資料，對對方有興趣就可以Send個Message去識吓佢，啱晒大家去Party識朋友！</p><p>Profile</p><p>規格：GSM900/1800/1900&#13;<br> 備用時間：150小時&#13;<br> 通話時間：4小時&#13;<br> 鏡頭：130萬像素&#13;<br> 擴充性：藍芽、RS-MMC卡槽&#13;<br> 尺寸：109×49×19mm&#13;<br> 重量：110g</p><p>遊戲篇</p><p>想要呢部功能齊全顏色又潮嘅Nokia3230？只要回答以下問題，就有機會得到Nokia3230同頸繩一條，名額五個。</p><p>選擇題</p><p>1.Nokia3230最新推出嘅版本係咩顏色？&#13;<br> A.紅色	B.橙色	C.黑色&#13;<br> &#13;<br> 2.Nokia3230內置鏡頭有幾多萬像素？&#13;<br> A.30萬	B.200萬	C.130萬&#13;<br> &#13;<br> 3.Nokia3230採用咩平台？&#13;<br> A.Linux	B.Palm5.4	C.Symbian7.0&#13;<br> &#13;<br> 4.Nokia3230使用乜嘢記憶卡？&#13;<br> A.RS-MMC	B.MSDuo	C.MiniSD</p><p>估歌仔</p><p>Nokia3230可以將MP3音樂，剪輯成獨有鈴聲，以下有4首近期粵語流行歌曲，俾人剪到「碎晒」做鈴聲，大家又可唔可以估出佢哋嘅歌名呢？&#13;<br> &#13;<br> 1.為何還……很偉大……口碑……跟我笑……不忍心……作怪&#13;<br> &#13;<br> 2.承諾……不可兌現……弱點……從前童話……拋出海&#13;<br> &#13;<br> 3.我很怕……似石頭……來演吧……很不安……讓我誇&#13;<br> &#13;<br> 4.登對……兄妹……忘記輩份……一個壯舉……喝醉</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542?23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭5名參加者各得到橙色版Nokia3230一部+手機繩。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及Nokia員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。</p></body></html>