<html><header><meta charset="utf-8"><title>住家菜：<br>合時花蟹兩食炒焗各有滋味</title></header><body><h1>住家菜：<br>合時花蟹兩食炒焗各有滋味</h1><p>春夏季一到，當造美食陸續出籠，花蟹是其中之一，雖然花蟹四季皆有，但此時的最為肥美，論品嘗方法，同樣可以有多種方法，傳統的有清蒸、花雕蛋白、薑葱炒，創新的，有今日由李師傅示範的西班牙炒蟹、泰式焗蟹，以兩款秘製不同味道的汁醬，帶出蟹肉的鮮味，味道各有特色，搞搞新「煮」意，唔怕再係獨沽一味咁單調！&#13;<br>&#13;<br>記者：梁諾宜　攝影：陳陶鈞&#13;<br>示範：炳記飯店大廚李師傅&#13;<br>地址：鰂魚涌英皇道911號地下　電話：25642763</p><p>打破傳統自創汁醬</p><p>花蟹含有蛋白質、脂肪、鈣、鐵、無機鹽及維他命A等營養成份，堪稱海蟹三珍之一，是夏天最受歡迎的海鮮之一。今次李師傅示範的兩款炒蟹，分別用上兩種截然不同的汁醬配合，味道既能突出蟹肉的鮮味，同時亦走出了傳統烹調的框框。「花蟹一年四季都有得食，但出面食到的來來去去都是薑葱蟹、花雕蛋白蒸蟹，所以我就從汁醬方面入手，好似泰式焗蟹，汁料有清新椰香，同蟹的鮮味好夾，而西班牙炒蟹個汁，酸酸甜甜中帶少少辣味，好醒胃。」李師傅說。</p><p>西班牙炒蟹</p><p>李師傅話炒呢個蟹所用的汁醬會比較繁複，所以他就將其簡化，令大家都可以在家炮製到，用料好簡單，只須利用市面現成的酸甜汁，再加入四川豆瓣醬、紹酒拌勻即成酸咪咪，又帶少少辣的酸甜辣汁，配以花蟹炒，鮮味十足。&#13;<br> &#13;<br> 用咩料：&#13;<br> 花蟹　1隻（約1斤2両）&#13;<br> 蒜茸　少許&#13;<br> 青椒　1/2隻&#13;<br> 紅椒　1/2隻&#13;<br> 梅子　4粒&#13;<br> 菠蘿　1片&#13;<br> &#13;<br> 調味料：&#13;<br> 酸甜汁　3湯匙&#13;<br> 四川豆瓣醬　1湯匙&#13;<br> 紹酒　少許</p><p>好易做：</p><p>小貼士：&#13;<br> 1.蟹件拉油時，油一定要夠滾，當油加熱至冒出白煙，才可將蟹件落鑊，否則蟹肉會變得鬆散及肉質會霉。&#13;<br> 2.蟹箝在煮前要用刀背輕輕拍碎，煮時汁醬才可以滲入蟹肉內，令蟹肉更入味。</p><p>泰式焗蟹</p><p>是比較清的一款，汁會較滑，帶香濃的椰汁香，李師傅表示，呢個汁醬與他自己秘製的大致相同，當中因為用了花奶及椰汁，所以汁帶香及滑，同時因加有泰式辣油，所以食落又帶有少少辣，用作送飯一流。&#13;<br> &#13;<br> 用咩料：&#13;<br> 花蟹　1隻（約1斤2両）&#13;<br> 西芹　1條&#13;<br> 蒜茸　少許&#13;<br> 洋葱　4條&#13;<br> 蛋液　3隻&#13;<br> &#13;<br> 調味料：&#13;<br> 魚露　2湯匙&#13;<br> 椰汁　2湯匙&#13;<br> 花奶　2湯匙&#13;<br> 泰式辣油　1/2湯匙&#13;<br> XO醬　2湯匙&#13;<br> 美極鮮醬油　1湯匙</p><p>好易做：</p><p>小貼士：&#13;<br> 煮汁時加入雞蛋，要一邊拌炒一邊慢慢倒入雞蛋，才能做成幼滑蛋花效果。</p><p>「揀」靚蟹四要點</p><p>揀蟹除要新鮮外，要揀一隻多肉又多膏的靚蟹，是買蟹的另一學問。如果唔識揀，好易錯買重秤但又只得七、八成肉的「水蟹」，想知道所揀的蟹夠唔夠「肉地」，記住以下揀蟹四要訣，就實買到多肉又新鮮的靚花蟹。</p><p>1.蟹肚白中帶綠&#13;<br> 反轉蟹肚，睇蟹奄及兩側蟹肚部份的色澤，應是白中帶點綠色，透明或過白都不宜揀。&#13;<br> &#13;<br> 2.蟹殼要實淨&#13;<br> 用手指按壓蟹奄兩側蟹肚部份，蟹殼要實淨，按壓時蟹殼不會出現凹陷。</p><p>3.蟹爪夠結實&#13;<br> 用手輕按蟹爪，蟹爪要夠實，若有水出的話，即表示這隻蟹水多肉少。&#13;<br> &#13;<br> 4.蟹箝色要鮮&#13;<br> 蟹箝顏色要夠鮮明，色澤暗淡，即表示略欠新鮮度。</p></body></html>