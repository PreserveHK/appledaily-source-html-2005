<html><header><meta charset="utf-8"><title>打工仔與老闆<br>五一勞動節開工有補假</title></header><body><h1>打工仔與老闆<br>五一勞動節開工有補假</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如有任何疑問，可致電勞工處熱線27171771查詢，此熱線會由政府熱線「1823」職員接聽。</p><p>建仔：五月一日勞動節係法定假期，我約咗阿樂同文仔開枱，預埋你啦！&#13;<br> 阿葛：可惜我老闆話有單嘢趕住埋尾，叫我嗰日返去開工！&#13;<br> 建仔：你咪鬼睬佢啫！&#13;<br> 阿葛：咁又唔好！都係工作需要啫，咪將就吓囉！&#13;<br> 建仔：……咁佢幾時補番假畀你呀？&#13;<br> 阿葛：唔知喎……補唔補都得啦！<br> &#13;<br> <spanclass>勞工假逢休息日須補償 &#13;<br> 建仔：唔得！《僱傭條例》規定，如果僱主要求僱員喺法定假日開工，就一定要安排另定假日畀個僱員，另定假日重要喺法定假日之前或者之後嘅六十日內放。&#13;<br> 阿葛：我同老闆講吓啦。</spanclass></p><p><spanclass>今年五一適逢星期日 &#13;<br> 建仔：重有呀！如果另定假日係喺法定假日前六十日內，僱主要喺另定假日最少四十八小時之前通知僱員；如果另定假日係喺法定假日後嘅六十日內，僱主就要喺法定假日最少四十八小時前通知僱員。&#13;<br> 阿葛：咦！原來今年五月一日係星期日喎！你原本已經係星期日休息，咁你咪蝕咗？&#13;<br> 建仔：係喎……啊！不過唔會。《僱傭條例》規定，如果法定假日適逢休息日，僱主就要喺緊接着嗰日之後嘅非假日或休息日，放番日假畀僱員。&#13;<br> 阿葛：哦！咁我咪可以喺五月二日休假開枱！&#13;<br> 建仔：又係喎。&#13;<br> &#13;<br> 以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院判決為最後依歸。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：sservice@appledaily.com</spanclass></p></body></html>