<html><header><meta charset="utf-8"><title>有運到：<br>懵盛盛機械人擋住病魔</title></header><body><h1>有運到：<br>懵盛盛機械人擋住病魔</h1><p>經常聽人說：「沒有錢便萬萬不能。」計我話，沒有健康，坐擁千萬身家又如何？唔想病魔殺埋身，多做運動、注意飲食之餘，不妨擺個入屋風水陣，在病星的方位放個發聲金屬擺設，要化解病煞，就係咁簡單。&#13;<br>&#13;<br>記者：尹珊珊　攝影：陳陶鈞、陳智良　&#13;<br>模特兒：Va（d8）</p><p>西北正東屬病位</p><p>根據玄學家楊天命師傅的「玄空飛星」風水局，今年雞年的西北方乃五黃廉貞凶星，主氣管科及腫瘤疾病，正東方則為二黑病符星，主腸胃腹疾。只要在上述兩個方位擺放金屬擺設，便可藉由金屬碰撞所產生的聲音化解病煞效。</p><p>過癮鐵皮玩具　兼美化功能</p><p>傳統上，要化解病星，最簡單可以放幾個銅錢，成本不算高，奈何老土兼礙眼。想破舊立新，可改放音樂盒、風鈴甚至識郁識叫的鐵皮玩具，襯得起全屋潮爆裝修有餘，即使後生仔女都唔會覺得抗拒。</p><p>超Low-tech機械人&#13;<br> 一副木口木面呆滯相，上鏈後識行識走，潮人必備懷舊恩物。小$88、大$128（a）</p><p>復刻經典鐵皮雞&#13;<br> 識行識叫重識生金蛋，過癮之餘又好意頭。$148（a）</p><p>Snoopy錢箱&#13;<br> 有鎖鐵錢箱，唔似放銅錢咁娘炳，重可以養成儲蓄習慣，抵讚。特價$30（d）</p><p>BearBear熊音樂盒&#13;<br> 全金屬，份量十足，另可兼作相架用，抵！$378（b）</p><p>幸福摩天輪&#13;<br> 一首《幸福摩天輪》衍生的產品，會氹氹轉兼播歌仔，重可以順便哄女朋友仔。$99（c）</p><p>企鵝調酒瓶&#13;<br> 呢2隻閃閃令企鵝仔，真身係調酒瓶，平日充當擺設都一點不失禮。&#13;<br> 小$298、大$398（b）</p><p>Cute爆匙扣　小巧唔多覺</p><p>多得近年一班新派玄學家的大力推動，風水擺設愈擺愈In，同時亦愈來愈生活化，所謂的發聲金屬擺設原來連鑰匙都可以入圍，若然不想放擺設太阻碇，改放小小的一個鑰匙扣，實用又唔礙眼。</p><p>LittleTwinStars鈴鈴&#13;<br> 少女至愛，可做匙扣或電話吊飾，重可以掛在牆上做裝飾。$33（d）</p><p>《ToyStory》匙扣&#13;<br> 即使電影已落畫N世，但《ToyStory》的巴斯光年、三眼仔及恐龍依然是精品界紅人。$49（d）</p><p>售賣點</p><p>（a）minishop&#13;<br> 旺角潮流特區1樓101號舖（21368530）&#13;<br> （b）kimihe&#13;<br> 旺角朗豪坊9樓903號舖（23121608）&#13;<br> （c）愛琪飾品店&#13;<br> 旺角中心1期1樓F115號舖（23900365）&#13;<br> （d）寶麗碧精品店&#13;<br> 旺角中心1期2樓SK6號舖（23962974）</p></body></html>