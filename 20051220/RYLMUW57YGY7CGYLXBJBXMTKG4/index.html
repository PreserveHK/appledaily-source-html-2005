<html><header><meta charset="utf-8"><title>流動通訊：番梘王有幾大?6部N6111估中送畀你</title></header><body><h1>流動通訊：番梘王有幾大?6部N6111估中送畀你</h1><p>纖細滑溜嘅機身，試問有邊個女生唔鍾意？不過，並唔係每部手機都做到呢項要求！最近，Nokia就仿照番梘般又圓、又滑嘅特質，加上僅重92g兼內置100萬像素鏡頭等科技元素，設計出旗下既有玩味，又有女人味嘅N6111！今日《蘋果日報》聯同Nokia送出6部N6111畀讀者，只要睇完內文介紹，玩埋遊戲Fax嚟畀我哋，呢部「番梘王」即刻有機會到你手！&#13;<br>&#13;<br>記者：陳國輝&#13;<br>攝影：周旭文&#13;<br>ImageGirl：Cody</p><p>機身滑溜手感好</p><p>圓形機身，一向討女性喜愛。N6111以番梘般嘅外形，加上僅重92g，難怪被視為係針對女性而設！最可貴之處，莫過於機身擺脫咗棱角分明嘅剛陽味，取而代之係圓滑嘅機面，以及經磨滑嘅邊角位，唔單止拎上手特別舒適，更有滑溜溜嘅感覺！操作方面，打電話時仍需要將滑蓋推出嚟先用到，不過玩一般功能嗰陣，單靠機面方向鍵就夠用，更可以自設四種快捷功能，最啱手指纖纖嘅女性！</p><p>反轉背即變DC</p><p>雖然機體輕巧，但仍不忘內置一個100萬像素鏡頭。N6111機側特設影相快捷鍵，只要㩒一下掣，26萬色彩芒隨即變成影相觀景器，重可以打橫嚟操作快門以及6倍數碼變焦，感覺好似用緊DC咁方便！機內更設立體聲FM收音機及MediaPlayer播放器，雖只有19MB可用記憶體兼不設卡槽，唔係咁適合用嚟聽歌，不過歌曲可轉化成MP3或AAC格式鈴聲，好啱經常換Ringtone嘅女仔！</p><p>PROFILE</p><p>制式：GSM900/1800/1900&#13;<br> 體積：84×47×23mm&#13;<br> 重量：92g&#13;<br> 屏幕：26萬色TFT芒&#13;<br> 主要功能：100萬像素鏡頭連補光燈、6倍數碼變焦、一小時影片攝錄、音樂播放器、19MB可用記憶、藍芽&#13;<br> Nokia（21366338）</p><p>遊戲篇</p><p>睇完以上介紹，係咪好心急想拎走部Nokia6111？只要連過兩關遊戲，再填妥參加表格Fax過嚟，就有機會獲獎喇！</p><p>第一關：大細最似邊嚿番梘？</p><p>下圖5嚿番梘，大細各有不同，試估吓邊嚿番梘體積最接近N6111，再將所屬英文字母填於右方參加表格內。</p><p>第二關：留心內文答問題</p><p>1.	Nokia6111嘅機身重量為多少？&#13;<br> 	a.82g　b.92g　c.102g　d.112g&#13;<br> &#13;<br> 2.	Nokia6111嘅內置相機具備幾高像素？&#13;<br> 	a.30萬　b.50萬　c.100萬　d.200萬&#13;<br> &#13;<br> 3.	Nokia6111嘅SIM卡位放喺機身咩位置？&#13;<br> 	a.機背電池　b.趟蓋後面　c.機側　d.機頂</p><p>參加辦法</p><p>1.	參加者須將答案填妥在參加表格內，並聯同個人資料*，傳真至23075869，即有機會獲獎。&#13;<br> 2.	遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.	答中所有問題而又最早傳真**的頭6名參加者各得到Nokia6111一部。&#13;<br> 4.	如沒有參加者答中全部問題，則以答中最多問題及傳真時間**最早者可獲獎。&#13;<br> 5.	得獎者將有專人通知。&#13;<br> 6.	為公平起見，《蘋果日報》及Nokia員工、家屬不得參加是次遊戲。&#13;<br> 7.	《蘋果日報》對賽果保留最終決定權，參加者不得異議。&#13;<br> 8.	所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ．必須憑報紙上的參加表格才可以參加遊戲。</p></body></html>