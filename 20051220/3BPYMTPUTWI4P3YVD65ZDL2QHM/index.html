<html><header><meta charset="utf-8"><title>開心果外強中乾<br>明星PetPet騷：Toby大狗被細犬欺</title></header><body><h1>開心果外強中乾<br>明星PetPet騷：Toby大狗被細犬欺</h1><p>梁靖琪（Toby）日前帶着金毛尋回犬Odie到西貢散步，由於愛犬又乖又合作，故Toby買了一個甜橙獎勵牠，還在碼頭旁分甘同味。Toby表示Odie雖然是大狗，但卻很膽小，最怕被小狗吠。</p><p>梁靖琪飼養的金毛尋回犬Odie已經三歲多，是隻狗仔，已做了絕育手術。日前Toby帶Odie到西貢碼頭旁的長堤跑步，Odie一狗當先，主人Toby竟在後頭追到索氣。</p><p>全家齊買狗</p><p>Toby表示一家四口都是愛犬之人，三年多前開家庭會議，決定加入新成員，之後便總動員到寵物店揀心水狗，Toby說：「嗰時話一齊去狗舖揀，點知家姐同爹哋行開冇耐，就接到佢哋嘅電話，話已經買咗，於是我哋過去睇，重即刻抱咗Odie返屋企。」&#13;<br> Odie絕對是Toby家的開心果，𠱁得Toby媽非常歡喜，Toby說：「Odie有時好嗲，最得媽咪歡心，但就最怕爹哋。」由於Odie少出街，故拍攝當天非常雀躍，Toby為怕愛犬着涼，特別買了帽仔衞衣給牠，「兩姊弟」齊齊戴上帽子擋風，十分有趣。</p><p>食橙流口水</p><p>Toby透露會帶Odie到朋友家出席聚會，她說：「Odie雖然係大狗，但佢好細膽，尤其驚細狗吠佢，Odie試過俾古仔（古天樂）隻狗蝦㖭。」而Toby見Odie乖乖給記者拍照，即時買橙獎勵牠，搣橙時，Odie眼定定兼流口水，十足為食鬼。而Toby亦很細心，餵橙前親自試試是否夠甜，才給愛犬吃。&#13;<br> 採訪：比華利&#13;<br> 攝影：陳志嵐</p></body></html>