<html><header><meta charset="utf-8"><title>東惠大廈買家搶購</title></header><body><h1>東惠大廈買家搶購</h1><p>WTO示威者喺灣仔鬥差佬，鐵欄你爭我奪。區內東惠商業大廈，近日亦有爭奪事件，不過唔使催淚彈，只須銀彈搞掂。幢大廈十三樓三室，千七呎，業主以四百五十萬放盤，因為夠筍，引嚟幾個炒家出價爭。&#13;<br> 結果，外資行用五百萬，再出動埋重型武器──三十日特短成交期，業主立即乖乖投降，呎價二千九百六十七。</p></body></html>