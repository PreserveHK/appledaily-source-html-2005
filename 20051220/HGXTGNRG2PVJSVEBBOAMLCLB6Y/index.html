<html><header><meta charset="utf-8"><title>　　張宇人拗唔贏煙草商 - 李八方</title></header><body><h1>　　張宇人拗唔贏煙草商 - 李八方</h1><p>政府擬立法唔畀煙草商喺煙包用「Mild（溫和）」呢啲字眼，因為可能會誤導市民，令佢哋以為食呢隻煙對健康嘅損害冇咁大。生產「MildSeven」香煙嘅日本煙草產業株式會社於是嗱嗱臨還擊，做咗個研究話啲受訪者唔會因此受誤導，噚日重喺立法會嘅委員會會議上同議員討論。&#13;<br> 不過，議員張宇人竟然發現煙草商冇問到啲受訪者識唔識英文，能夠咁挑通眼眉，都咪話唔佩服。點知煙草商發言人答得重妙，佢話研究目的係想知道市民會唔會畀「Mild」呢個字誤導，如果佢哋唔識英文，就更加肯定佢哋唔會被誤導喎。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>