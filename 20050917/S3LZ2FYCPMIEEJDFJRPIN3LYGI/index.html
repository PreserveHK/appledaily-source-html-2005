<html><header><meta charset="utf-8"><title>竹升妹拍劇學講衰嘢<br>Bobby鬧蒙嘉慧教壞師妹</title></header><body><h1>竹升妹拍劇學講衰嘢<br>Bobby鬧蒙嘉慧教壞師妹</h1><p>蒙嘉慧昨日出席新劇拜神儀式，劇中一班新晉演員廣東話不太流利，蒙嘉慧理應以師姐身份做好榜樣，但她竟然貪玩教楊秀惠講粗鄙語句，被同劇男主角歐陽震華（Bobby）指她粗俗。</p><p>無綫新劇《法證先鋒》藝員昨日齊集將軍澳電視廣播城出席拜神儀式，當中包括歐陽震華（Bobby）、蒙嘉慧、郭少芸及一眾新晉藝員楊秀惠、沈囗婷和陳法拉等。&#13;<br> 由於一眾新晉女藝員都在外國長大，對廣東話仍未太熟練，時常會向同劇演員請教廣東話，蒙嘉慧亦因而和楊秀惠成為好友，但她竟將一些粗鄙語句傳授給楊秀惠。</p><p>有意做媒</p><p>蒙嘉慧說：「呢套劇好多新人，我好似姐姐咁，但佢哋個個好高大，所以我有時都會偷雞着有踭鞋。佢哋唔太識中文，我早幾日先教楊秀惠講『蛋散』同『粉皮』，佢哋重話搵我教佢哋多啲中文，不過教佢哋講衰嘢好似好衰咁。」&#13;<br> 蒙嘉慧在劇中飾演女警，與Bobby和林文龍發生三角關係。Bobby獲悉蒙嘉慧教新人講粗鄙說話即說：「佢教啫，我冇，咁粗俗㗎。」Bobby又表示知道蒙嘉慧失戀，有意介紹男士給她認識。此外，郭少芸早前拍攝的纖體廣告照片外洩，令她極為震怒，她已透過律師與該纖體公司終止合約及處理有關問題。&#13;<br> 採訪：卓寶花　攝影：何榮亮</p></body></html>