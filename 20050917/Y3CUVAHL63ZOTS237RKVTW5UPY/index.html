<html><header><meta charset="utf-8"><title>維護好友禁提整容<br>樂基兒心滿足勝外表</title></header><body><h1>維護好友禁提整容<br>樂基兒心滿足勝外表</h1><p>名模樂基兒和陳嘉容等前晚為DTC行珠寶show，對於近日模特兒界的整容傳聞，樂基兒表示純粹是個人選擇。問樂基兒是否滿意自己的容貌，她表示樣貌不是最重要，平時買餸煮飯做運動已經開心滿足。</p><p>全球最大鑽石商貿公司DTC前晚在豪宅樓盤君臨天下舉行以「鑽石：大自然的奇蹟」為題的國際珠寶系列世界性巡迴展覽，名模樂基兒（Gaile）、陳嘉容和LisaS.等空群而出，示範十七件來自世界各地包括南非、德國、日本、台灣及香港的得獎作品，展出逾一千二百卡美鑽，總值達八千萬元。</p><p>港產鑽飾矚目</p><p>其中備受矚目有由設計師梁家輝設計、代表香港周生生的「雪飄飛」鑽石頸鏈，以暴風雪為靈感，用了重達一百二十四點五七卡美鑽，價值達一百四十萬元。&#13;<br> 問Gaile近日城中熱烘烘的陳嘉容隆鼻整容傳聞，Gaile即力撐好友說：「唔知，你哋唔好問埋呢啲嘢，你哋要錫住佢，佢係我好朋友。」</p><p>享受行街買餸</p><p>提到整容問題，Gaile說：「每個人都有權去做自己想做嘅事，係睇番佢哋。而我就覺得個樣唔係最重要，最緊要自己開心滿足咪得，好似我唔使行騷，會去做pilates，食好多嘢已經好開心，有時都成日行街買餸。」&#13;<br> 此外，前晚陳嘉容打頭陣出場，其後眾模特兒影大合照時，陳嘉容涉嫌霸中間位置，阻礙其他模特兒，陳嘉容對此說：「企中間係大會安排，之前rehearsal已經排練一次。」&#13;<br> 採訪：JessicaNgan&#13;<br> 攝影：MatthewLam</p></body></html>