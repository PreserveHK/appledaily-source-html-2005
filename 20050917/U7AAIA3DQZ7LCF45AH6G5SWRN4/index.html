<html><header><meta charset="utf-8"><title>今日開倉：四折低價T-Mac籃球鞋</title></header><body><h1>今日開倉：四折低價T-Mac籃球鞋</h1><p>上月尾，NBA巨星麥基迪（TracyMcGrady）訪港宣傳新鞋T-Mac5，香港Fans一窩蜂湧去搶住買，麥基迪魔力實在沒法擋！早前adidas推出的T-Mac系列（T-Mac3同T-Mac3.5）一直大受歡迎，𠵱家低過半價四百蚊唔使就有交易！女裝方面就有NewBalance日本版同新一季鞋款，減至半價割喉出貨！咁抵買，重唔快啲拖男帶女跑去掃貨！&#13;<br>記者：鄺天樂&#13;<br>攝影：陳偉強&#13;<br>Models：Catherine及Brad（TheGroup）</p><p>三款必買&#13;<br>T-Mac系列籃球男至愛</p><p>T-Mac3雙重鞋領</p><p>T-Mac系列一直受NBA迷追捧，全因其設計細緻，從有坑紋皮鞋頭到斜置鞋帶系統都好吸引，而雙重鞋領設計令球鞋的合適度提高了，令球員步伐更穩定。呢對T-Mac3𠵱家$359就可以買到，抵到爛啦！　&#13;<br> 原價：$899&#13;<br> 特價：$359</p><p>T-Mac3.5收身輕盈</p><p>T-Mac3設計雖然舒服，但有NBA迷嫌鞋身太重，呢對T-Mac3.5升級版就融合ClimaCool科技，成功將鞋身重量減輕，大大提高球鞋整體性能。價錢一樣四折，重有黑白兩個色你揀，一個字：抵！&#13;<br> 原價：$899&#13;<br> 特價：$359</p><p>奧運版T-Mac</p><p>連奧運版T-Mac都係一律低過半價出售，五條間設計型到爆！此款坊間已極罕見，難怪Model阿Brad一見到就攬住唔放啦！&#13;<br> 原價：$899&#13;<br> 特價：$359</p><p>Garnnet球迷也愛</p><p>金藍兩色</p><p>adidas呢對Garnnet係KevinGarnnet（嘉納特）系列其中一款，今次開倉除咗以四折出售外，重有金色、藍色兩款任你揀㖭！想做MVP？就要買番對喇！&#13;<br> 原價：$899&#13;<br> 特價：$359</p><p>NewBalance最易配襯</p><p>日本版金Logo</p><p>日本版NewBalance240有三種顏色，黑底金色Logo又型又易襯，嫌金色太Sharp的話，黑配粉紅又係另一選擇，實在係秋冬轉季必買首選！&#13;<br> 原價：$799&#13;<br> 特價：$299</p><p>型人首選</p><p>另一對日本版NewBalance亦都係四折就買到！NewBalance出名跑鞋舒服，日本版鞋款更加唔可以錯過啦！好似山川流水嘅鞋頭，絕對係型人首選！&#13;<br> 原價：$799　&#13;<br> 特價：$299</p><p>新季齊色女裝鞋</p><p>呢款NewBalance554四色齊碼任你揀，全部係比較粉色嘅系列，如果你平日返工着高踭鞋着到腳痛，想Weekend舒服啲，呢對絕對係你心水之選！咁多色揀，啱晒三心兩意嘅OL啦！&#13;<br> 原價：$499　&#13;<br> 特價：$299</p><p>半價秋季女裝鞋</p><p>黑色同啡色絕對係秋季MustBuyItem，而黑襯黃就超搶眼，NewBalance350一款三色易襯抵買之餘，着落重超級舒服㖭！&#13;<br> 原價：$599&#13;<br> 特價：$299</p><p>四折Slazenger</p><p>多款多色</p><p>多款多色嘅Slazenger背心簡直啱晒籃球迷打波着！而高筒款Slazenger鞋就適合女仔行街街，着裙着褲都一樣好睇！&#13;<br> &#13;<br> Slazenger高筒鞋&#13;<br> 原價：$359&#13;<br> 特價：$149&#13;<br> &#13;<br> Slazenger背心&#13;<br> 原價：$199&#13;<br> 特價：$79</p><p>同場加映$449買Nike秋季新款&#13;<br>&#13;<br>新款減一百</p><p>八月推出嘅NikeGrecoSupreme設計貼腳舒適，墨綠襯粉紅好睇耐穿，着上腳行街街，感覺係「腳踏實地」四個字先足以貼切形容！另一款NikeDunkHigh係今個月先推出，顏色襯得超靚唔在講，重係新季款式，唔行快兩步就俾人搶晒㗎喇！</p><p>超靚女裝DunkLow</p><p>墨綠搭粉紅加超靚透明迷彩鞋底DunkLow同粉紅襯啡DunkLow亦屬易襯常青系列，趁平買嚟襯衫實冇死！</p><p>減價詳情：</p><p>WinningSports&#13;<br> 日期：即日起至10月16日&#13;<br> 時間：11:30am-10:00pm&#13;<br> 地址：銅鑼灣駱克道510號一樓&#13;<br> 電話：28389227</p></body></html>