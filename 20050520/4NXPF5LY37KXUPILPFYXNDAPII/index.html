<html><header><meta charset="utf-8"><title>莽撞女捕快得個樣<br>周麗淇三腳貓功夫屢傷陳豪</title></header><body><h1>莽撞女捕快得個樣<br>周麗淇三腳貓功夫屢傷陳豪</h1><p>陳豪跟周麗淇在無綫即將推出的古裝喜劇《秀才遇着兵》中合作，做官的陳豪在劇中更屢被飾演女捕快的周麗淇打至口腫面腫，周麗淇因為沒有功夫底子，所以在練習時不時亂揮「無情刀」，多次弄傷陳豪及不少武師。</p><p>陳豪、周麗淇、米雪和黎耀祥主演的古裝劇《秀才遇着兵》，將於下周一晚緊接《學警雄心》推出，雖然陳豪並非第一次拍古裝劇，但說到演喜劇，他卻仍是頭一趟，對演慣斯文靚仔的陳豪來說無疑是一大挑戰。</p><p>扮鬼扮馬度橋查案</p><p>陳豪日前說：「所謂秀才遇着兵，有理說不清，我喺劇裏面係做官，周麗淇就做我手下，佢啲功夫底子雖然好過我，但佢份人比較鹵莽率直，成日闖禍，而我雖然唔打得，但勝在有腦，成日度橋扮鬼扮馬查案。今次係我第一次拍古裝喜劇，我都唔知觀眾接唔接受我搞笑嘅一面。」</p><p>「幾乎所有人被整傷」</p><p>在《秀》劇中，陳豪經常被莽撞的周麗淇打到口腫面腫，原來現實中，陳豪亦經常被打傷，他說：「周麗淇飾演一個功夫了得嘅女捕快，成日用唔同嘅兵器同人對打，但本身佢冇武功底子，每次佢練兵器或者同人對打嘅時候，成日都會整親人，除咗我之外，幾乎所有同佢有對手戲嘅人都俾佢整親，尤其係武師次數最多，好在大家只係輕傷，而且每次佢整傷人，都會猛講對唔住，大家知道佢冇心，所以都唔會介意。」&#13;<br> 而今次《秀》劇，也是陳豪首度與黎耀祥合作，在劇中飾演陳豪師爺的黎耀烊，陳豪亦讚不絕口說：「祥仔真係好正，演技冇得彈，我喺佢身上學到唔少嘢！」</p></body></html>