<html><header><meta charset="utf-8"><title>撐王敏德按摩好平常<br>狂放MaggieQ人狗都愛咀</title></header><body><h1>撐王敏德按摩好平常<br>狂放MaggieQ人狗都愛咀</h1><p>MaggieQ和王敏德父女前晚在中環出席電影《藏》的煞科派對，向來玩得狂放的MaggieQ與導演Dipteros甫見面即拗腰親吻。王敏德大爆MaggieQ早前被狗仔隊拍下與男工作人員goodbyekiss的照片，MaggieQ則指無論男、女與狗她都會獻上goodbyekiss。</p><p>混血女模MaggieQ、王敏德及其女王曼喜前晚往中環KeeClub，出席他們主演、意大利投資電影《藏》（TheCountingHouse）的煞科派對，現場並有三名穿上水晶衫的性感模特兒穿梭。MaggieQ甫入場見到導演Dipteros，即與對方拗腰激吻，相當狂放。</p><p>王敏德讚女</p><p>王敏德大讚其首次拍電影的十二歲女兒曼喜，他說：「曼喜喺片內演一個有超能力嘅女仔，我就做壞人，我畀個女一百零八分，佢演得好自然。」問他早前因腳底按摩而與妻子馬詩慧產生的風波平息沒有？他說：「梗係冇事啦，我有好多嗰間腳底按摩嘅coupon，我一定會繼續去，呢幾日我先請《藏》片嘅工作人員包括MaggieQ去做腳底按摩，MaggieQ走嗰時同一個男工作人員goodbyekiss，重俾狗仔隊影咗相㖭。」</p><p>期待談戀愛</p><p>MaggieQ被問到此事時說：「去按摩好平常啫，我冇秘密嘅，咪由得佢哋影囉。我無論同男人、女人同狗都會goodbyekiss㗎啦。」MaggieQ重申現時沒有男友，並指在港結識男友不易。記者問她不承認有拖拍是否想有更多機會？MaggieQ即大聲反對說：「No，你哋咁樣講太差啦，Ilovelove（我愛戀愛）。」&#13;<br> 採訪:林妙萍　攝影:陳偉權</p></body></html>