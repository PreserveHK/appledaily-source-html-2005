<html><header><meta charset="utf-8"><title>新車速報︰再掀MPV熱Alphard新裝甲<br>TOYOTAALPHARDMZDELUXE</title></header><body><h1>新車速報︰再掀MPV熱Alphard新裝甲<br>TOYOTAALPHARDMZDELUXE</h1><p>坊間MPV風依舊熾熱，如果說豐田Alphard7人車是「煽動者」主角之一相信一點也不為過，因為除了一般家庭用家，近年該車系更成為商賈名人以及歌影視三界型男索女的百變座駕。代理最近重引入咗Alphard嘅Facelifted新版到港，唔單止重新包裝，外形更酷，還加有多種安全新裝備，相信又會吹起另一股MPV熱風！&#13;<br>&#13;<br>記者、攝影：陳偉林&#13;<br>ImageGirl：Celine（Starland）</p><p>新增AFS轉向頭燈</p><p>豐田Alphard之所以咁受歡迎，全因佢內外表現夠平均，有不錯的引擎同懸掛演繹，同時有寬敞的車廂空間配搭。至於新版Alphard勝在造型夠趨時獨到外，加上全車新包圍、全新電鍍鬼面罩、一體化大型氣霸、重加有AFS轉向功能Xenon頭燈，令走彎時頭燈照射範圍更廣，還有加大碼獨立尾燈鋪排，單係呢一身修飾，相信套用上任何版本名字的Alphard同樣受用。</p><p>後座裝AV連10吋LCD</p><p>樣靚之餘，車廂鋪排亦極盡豪邁本色，設有左右雙電動趟門，方便乘客出入，還有新追加遙控尾門附阻力探測設計。筆者最喜歡表板四周都換裝有新桃木修飾，3排7座位高級真皮椅組合。你亦可以將尾排左右獨立收摺起，搖身一變而成流動起居室及私人化妝間。不過最令人興奮的都是那個雙天窗下的10吋LCD屏幕連AV系統，坐幾耐車都唔怕悶啦！</p><p>VVT-i偈運轉平均</p><p>雖然頂級豪華版Alphard只有一台3.0公升V6引擎組合，但已內附VVT-i設計，引擎運轉平均而有力，尤其係中、低轉反應至為出色。其次，一套新編排5前速自動波箱，配合上二段式（Sport同Comfort）電子懸掛調校，轉彎抹角貼服咬地。再者，原車早備有電子主動式VSC、TRC系統，加埋四輪高效能碟煞、ABS、EBD連BA裝置，所以縱使車身高，安全設備亦做到足。</p><p>ToyotaAlphardMZDeluxeSpecifications</p><p>引擎：2995ccV6DOHC&#13;<br> 馬力：220ps/5800rpm；扭力：31.0kgm/4400rpm&#13;<br> 傳動：5前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R16GoodyearEagleNCT5&#13;<br> 尺碼：4840×1805×1935mm&#13;<br> 軸距：2900mm；車重：1910kg&#13;<br> 平均耗油：8.9km/L（日本10.15模式）&#13;<br> 車輛提供：皇冠汽車（23678332）</p><p>眾星都坐Alphard</p><p>7大新裝</p><p>真皮後座似影院</p><p>桃木前座易操控</p><p>同級MPV推介&#13;<br>&#13;<br>平治Vito1198-Seater</p><p>點睇：歐洲首屈一指的汽車品牌，新車的外形包裝豪情洋溢，裝有3.2公升V6引擎（馬力190匹），座艙有另類乘坐享受。&#13;<br> 車價：$498,000</p><p>日產Elgrand3.5V6</p><p>點睇：剛抵港的Facelifted新版，豪華設備較前有增無減之餘，以3.5公升V6引擎（馬力240匹）作主打，乘坐舒適寧靜。&#13;<br> 車價：$476,800</p></body></html>