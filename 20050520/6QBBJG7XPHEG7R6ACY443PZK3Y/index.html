<html><header><meta charset="utf-8"><title>一提緋聞男友口窒<br>官恩娜擇偶三式Fit晒吳卓羲</title></header><body><h1>一提緋聞男友口窒<br>官恩娜擇偶三式Fit晒吳卓羲</h1><p>官恩娜（Ella）日前大談擇偶條件，表示理想男友要厚唇、孝順及喜歡寵物，其緋聞男友吳卓羲竟正好全部符合，Ella提起對方時還即時口窒窒。</p><p>官恩娜早前為關智斌（Kenny）的新歌ＭＶ擔任女角，事後Kenny大讚她洋溢性感味道，不過日前Ella接受本報電話訪問時，卻表示自己完全欠缺性感條件。&#13;<br> Ella說：「多謝Kenny讚我，我同佢識咗好多年，大家兄弟嚟㗎，互讚啫。我就唔覺自己性感，我嘅性格同性感都扯唔上關係。」問Ella覺得自己最性感的部位在哪兒？她即笑說：「唔知呀？但一定唔係個胸，我冇胸嘅，瘦嘅時候咪係對腳囉。」</p><p>「厚唇好錫啲」</p><p>Ella揚言鍾麗緹和舒淇才是她眼中的性感女星，她說：「我超鍾意鍾麗緹，佢嘅嘴唇、胸、膚色同對眼都好靚，而舒淇就係嘴唇同身材都好正。」&#13;<br> Ella對厚唇女星情有獨鍾，未知她又會否希望男友同樣擁有性感厚唇？她便說：「唔好太薄，錫都好錫啲吖嘛，個嘴有少少肉好啲，同埋要孝順、鍾意動物，我都鍾意動物，大家至有共同嗜好。」&#13;<br> 不過，自稱沒男友的Ella，所講的擇偶條件竟與緋聞男友吳卓羲十分脗合，吳卓羲不只唇厚，而且很疼錫家人，又有養魚及養貓狗的嗜好，Ella聞言竟即時口窒窒說：「佢厚唇咩？我又唔覺喎，冇乜印象。」</p><p>只認是朋友</p><p>吳卓羲既符合其擇偶條件，問Ella對他有否觸電感覺？她的態度即與談Kenny時有天壤之別，𠵱𠵱哦哦說：「吓？朋友囉，冇乜特別，總之冇呀！冇呀！」&#13;<br> 採訪：朱倬誼　攝影：陳偉權&#13;<br> 服裝：Morgan　場地：ClubRegency</p></body></html>