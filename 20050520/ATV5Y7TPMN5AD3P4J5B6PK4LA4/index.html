<html><header><meta charset="utf-8"><title>MichaelLau再出招100款波鞋變Figure</title></header><body><h1>MichaelLau再出招100款波鞋變Figure</h1><p>講到MichaelLau的103隻Gardener，炒賣市場一直有價有市，大概都唔需要介紹！今次Michael再搞展覽，主角換成波鞋，不過就唔係純粹畫鞋咁Easy，全新創作人物Mr.Shoe（Sample）將以100款不同造型登場，今次展覽以波鞋、Sample同Crossover做主題，目的係想藉潮流最Buy的元素，令各年輕人產生共鳴，Michael筆下的波鞋會係點？展覽今日開始，Fans必到！		記者：胡卓琳　攝影：林栢鈞</p><p>故事：Mr.Shoe波鞋創作波鞋</p><p>未睇展覽前，先聽聽關於Mr.Shoe（Sample）的故事，有請Michael：「話說有隻叫Mr.Shoe的鞋仔（左腳嚟㗎！）有一日佢突然發起買鞋的念頭，但行勻所有波鞋舖，都無一間肯賣畀佢，原因係唔明點解佢明明本身已經係鞋，點解重要買鞋？Mr.Shoe（Sample）傷心加上失意，決定化悲憤為力量，為自己創作波鞋，推出甚麼Crossover、Sample等等的波鞋，出奇地極受朋友歡迎，後來Mr.Shoe更開設一間屬於自己的波鞋舖，將所有自己CustomMade的波鞋都陳列出嚟，俾人欣賞。」故事背後，亦係今次展覽的由來，由Michael虛構出來的人物Mr.Shoe（Sample）成為了今次展覽的主角。</p><p>率先曝光Mr.Shoe</p><p>「無可能的Crossover！」</p><p>展覽期間，MichaelGallery將化身為Nike專門店，100個人形鞋仔將放於鞋盒展出，Mr.Shoe（Sample）全部有眼有嘴，有啲甚至戴帽，造型十分有趣。據Michael講，100款當中會有一啲「無可能發生的Crossover」鞋辦，至於有幾特別，佢就唔肯透露，會唔會有adidas×Nike咁離譜嘅事？佢就笑住話：「哈哈……到時你咪知！」收到！今日就揭盅！&#13;<br> &#13;<br> Mr.Shoe（Sample）展覽&#13;<br> 日期：即日起至25/6/05&#13;<br> 地址：銅鑼灣糖街29-31號匯景商業大廈6樓michaelgallery&#13;<br> 電話：28827168&#13;<br> 開放時間：3:00p.m~8:00p.m（逢星期三至星期六）</p><p>「Force1似白紙」</p><p>一睇就知Mr.Shoe（Sample）呢隻鞋係NikeAirForce1，Nike自推出ForceI以來都極受歡迎，不同顏色配搭加埋Crossover特別版，多到數都數唔晒，今次揀佢做主角就係貪佢外形簡單，發揮空間夠晒多！「我本身鍾意着AirForceI係因為佢鞋底夠厚，易襯牛仔褲，而且似足一張白紙，鍾意加咩上去都可以，當然全白色的AirForceI就係我至愛啦！」&#13;<br> &#13;<br> 售賣點：&#13;<br> NikeShop（28955668）&#13;<br> 銅鑼灣Sogo4樓</p><p>同場產品限售3日</p><p>Michael展覽又點會有得睇無得買呢？展覽頭3日，會以一日一隻的形式發售3隻Mr.Shoe（Sample），同場亦會展出Michael自家的「CSbooth11」，賣的有Gardener公仔、KRYLONNYFAT手表，全部限量，只限20/5-23/5呢3日，各位有買趁手！</p><p>KrylonNyfatG-Shock手表$900&#13;<br> 日本已經斷貨兼炒緊的KRYLONNYFATG-Shock手表，得100隻咋！重會送KRYLONNYFATMichael小Figure一隻！</p><p>Michael響朵的GardenerFigure公仔將繼續以6吋產品化發售，今次推出兩款，各限量300隻。BoxD（左）$400、Eyer（右）$600</p></body></html>