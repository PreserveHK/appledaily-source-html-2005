<html><header><meta charset="utf-8"><title>精明消費︰臭汗遇上快乾Tee15分鐘即爽</title></header><body><h1>精明消費︰臭汗遇上快乾Tee15分鐘即爽</h1><p>上星期現代女神林志玲「雙腋冒汗」，女神頓即落回凡間，場面認真尷尬。不過近日天口愈來愈熱，出街未行到地鐵站已經一身大汗！近年吸汗快乾Tee發展迅速，外形設計及功能都大有改進，例如加有防曬、驅蚊、防臭等功能，今日集來多個專業戶外品牌晒冷，做運動固然唔少得，唔想炎夏「濕身」出醜人前，不妨都趁機揀番件。&#13;<br>&#13;<br>記者：張銘恩　攝影：楊錦文　&#13;<br>模特兒：Samantha</p><p>點解快乾Tee會咁吸汗？</p><p>據保捷行店長Jessica講，一般棉質物料由實芯條狀纖維織成，吸水後水份較難離開，所以便會有「Up」住的情況出現。而快乾Tee是由管狀的微纖維編織而成，並以毛細管作用將汗水由皮膚表面轉送至布層面，繼而汗水便可在空氣中蒸發，達到更理想的吸汗和快乾的功效。</p><p>Jessica醒你兩大購買Tips</p><p>1)要快乾通常織法會較疏（如呈網狀），亦會較易勾爛、耗損，適合跑步等劇烈運動使用。如果運動量不太大，又想襟用啲，可選擇織法較密的款式，雖然乾速未必最快，但就會軟柔啲。&#13;<br> 2)細心留意剪裁及仔細位，多數專業戶外品牌都會在車工花上心思，例如很多都會使用平骨車法，令用家長時間穿着都咁舒服。</p><p>即試七件新貨有幾快乾！</p><p>個個都話自己吸汗透氣又快乾，究竟真定假？今次就揀來最新的七件快乾Tee即刻試試，方法係將10ml清水倒於衫上，放在同一室內環境，然後計時睇吓幾時先乾，除時間外，亦會觀察水迹擴散速度，擴散幅度愈大愈快，亦即是冇咁黏着皮膚表面，着得舒服！</p><p>安全反光</p><p>Golite男裝，襯色冇得頂，兩邊3M反光物料，踩單車或行夜山會更安全，不過測試時水迹幾乎唔擴散，好耐都未乾。&#13;<br> $309（b）&#13;<br> 時間：100min</p><p>拉鏈散熱</p><p>MountainHardwear反領男裝，布料具防皺、透氣和快乾效能，膊位使用更耐磨的布料而且沒有骨位，更適合孭背囊，胸前拉鏈有助更快散熱。&#13;<br> $280（f）&#13;<br> 時間：30min</p><p>最快散汗</p><p>TheNorthFace男裝牛角袖款，採用專利POWERDRY科技，雖然質料較厚，但水迹擴散和乾的速度奇快，更具UPF40+防曬功能，貴得有理。&#13;<br> $395（c）&#13;<br> 時間：15min</p><p>抗菌防臭</p><p>Peak男裝款，採用自家製研的InMotion布料，其織法和物料令臭味粒子難以停留於衫上，吸水力強，水迹擴散速度亦不錯。&#13;<br> $299（b）&#13;<br> 時間：38min</p><p>出汗唔現</p><p>MountainHardwear最新女裝，薄而快乾，剪裁適合大動作運動，水滴擴散速度頗快，最正係衫身白色沾上汗水後都唔明顯。&#13;<br> $270（a）&#13;<br> 時間：30min</p><p>超級透氣王</p><p>Patagonia超薄女裝，特別輕身透氣，手感柔軟像棉質，水迹擴散速度甚快，而濕水後亦不覺黏着皮膚，並經防菌處理，適合炎夏劇烈運動之用。&#13;<br> $240（a）&#13;<br> 時間：25min</p><p>襟洗耐用</p><p>SPORTHILL女裝款，加入拉架物料，機洗都不易變形，而且面層織法較密的纖維可提高耐磨度，而底層則織法較疏，令皮膚表面保持乾爽。&#13;<br> $259（b）&#13;<br> 時間：35min</p><p>優閒款啱去街</p><p>自問並非運動中堅分子，最專業的吸汗快乾衫未必可大派用場，反而以下款式較優閒而又同樣帶有快乾功能的才最合用，起碼平日出街都可以襯衫着吓。</p><p>夏威夷花Print</p><p>Patagonia女裝，乃旗下Capilene系列中最輕最快乾的選擇，布料柔滑着起非常舒服，亦可減低與背囊肩帶的磨擦，更為耐用。&#13;<br> $275（a）</p><p>立體花恤</p><p>MountainHardwear男裝恤，採用四種不同顏色的紗線物料紡織而造出3D的印花視覺效果，特闊肩膊剪裁令活動更自如。&#13;<br> $290（f）</p><p>輕身恤衫</p><p>Columbia男裝恤，又薄又輕，Omni-Dry速乾物料製造，吸汗及揮發速度均比棉布佳，UPF50+防曬度，備有安全拉鏈胸袋。&#13;<br> $279（d）</p><p>好襯間條</p><p>Columbia女裝綠間Tee，亦是以Omni-Dry速乾物料製造，外貌與一般CasualTee無異，平日襯衫啱晒。&#13;<br> $199（d）</p><p>驅蚊Polo</p><p>PROCAM-FISPolo恤，快乾排汗兼防紫外線，經過驅蚊科技處理，有助防止蚊蟲於衣物上停留，約有效維持20次機洗。&#13;<br> 男裝$265　女裝$245（e）</p><p>色夠搶平價之選</p><p>想經濟實惠，土炮乃不二之選，表現當然不能與專業貨相比，但以百零蚊之價來說，重想點！</p><p>鮮色Polo</p><p>Giordano出品，雙層結構能有效地轉送濕氣，從而提高排汗功能，做到舒爽透氣，多色選擇。&#13;<br> $120（h）</p><p>運動網面</p><p>bossini女裝，網面既輕身又通爽，難得就係有至潮的桃紅色，重有粉藍同低調灰色，平平哋好抵玩。&#13;<br> $59（g）</p><p>售賣點</p><p>（a）Patagonia25060677&#13;<br> 	銅鑼灣時代廣場6樓609舖&#13;<br> （b）保捷行23328699&#13;<br> 	彌敦道466號地下C1號舖&#13;<br> （c）TheNorthFace27369022&#13;<br> （d）Columbia27998066&#13;<br> 	太古城中心2期地下033舖&#13;<br> （e）PROCAM-FIS24079222&#13;<br> （f）MountainHardwear23671131&#13;<br> 	旺角朗豪坊L707舖&#13;<br> （g）bossini23711633&#13;<br> （h）Giordano29282210</p></body></html>