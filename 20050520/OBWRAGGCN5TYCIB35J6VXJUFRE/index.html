<html><header><meta charset="utf-8"><title>　　唐唐為迪士尼周圍飛 - 李八方</title></header><body><h1>　　唐唐為迪士尼周圍飛 - 李八方</h1><p>煲呔即將辭職不幹去選特首，一早已經講咗話唔會同煲呔爭嘅財政司司長唐英年已做好接棒準備，由煲呔宣布辭政務司司長之日起，接掌署理特首一職。&#13;<br> 𠵱家其實時日無多，但係唐唐重要外出，真係非常緊湊。八方聽聞唐唐喺呢個星期日晚，會率領旅發局、旅遊事務專員以及業界人士去北京同廣州推廣迪士尼樂園，唐唐一早預咗去，所以唔會改期。&#13;<br> 唐唐佢哋周一喺北京搞場午宴，周二飛去廣州，周三喺廣州又一樣開場午餐會，連夜就趕返香港，抵港時候，立法會可能剛好通過特首補選條例修訂草案，規定新的特首任期為兩年。&#13;<br> 唐唐周三晚唞唞，周四就周身唔得閒，因為按照劇本，煲呔是日（五月二十六日）會向北京請辭，亦同時宣布有意競逐補選，唐唐真係要好好珍惜呢一段美好時光，過足特首癮，因為煲呔肯定有排玩。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>