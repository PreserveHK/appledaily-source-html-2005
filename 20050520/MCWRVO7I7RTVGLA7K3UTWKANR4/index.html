<html><header><meta charset="utf-8"><title>　　余若海夠fit頂替詩姐 - 李八方</title></header><body><h1>　　余若海夠fit頂替詩姐 - 李八方</h1><p>律政司司長梁愛詩成日想劈炮，已經係政圈公開秘密，但由於阿爺唔放人，詩姐繼續發揮阿Q精神捱落去，點解阿爺唔放人呢？其中一個說法係後繼無人，除詩姐外，環顧香港都好難搵到第二個過到關嘅法律界人物坐呢個三煞位。&#13;<br> 被老董召入行會嘅廖長城，早前確係行程看漲，但最近好似變得麻麻哋，據廖長城老友講，若然廖長城應承做律政司司長，一早就已經做咗，但佢對入「熱廚房」興趣唔大，事關做行會成員輕鬆得多，一來唔使做箭靶俾人砌，二來可以繼續搵真銀，咁筍嘅位，去邊度搵先。&#13;<br> 咁講真，雖然話詩姐姐肯做多兩年，但係都要搵定接班人，班大狀就首推余若薇細佬余若海（圖），話佢重fit過家姐；第二位就係陳志海，兩個都夠晒班數，不過，北京搵人唔只睇能力，冇法啦。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>