<html><header><meta charset="utf-8"><title>Tiffany復出從頭開始</title></header><body><h1>Tiffany復出從頭開始</h1><p>吳彥祖和李蘢怡（Tiffany）等前晚到中環出席XGame活動，本答應出席的張栢芝卻臨時甩底。早前有報道指Tiffany掛住拍拖被公司雪藏，但近日卻被男友Chris飛起，對此Tiffany即作否認，更稱與Chris只屬朋友。&#13;<br> Tiffany說：「我唔係拍拖，佢係好朋友啫，我都冇認過拍拖。」問她是否被公司雪藏？她說：「停咗一年，當放長假，返出嚟當自己新人㗎。」&#13;<br> 此外，吳彥祖表示自己是XGame迷，但從沒計劃參賽，他笑說：「拍戲之後唔多唔少要錫身，𠵱家年紀大，成三十歲，扭親吓要唞幾日至好。」他又表示日前不慎扭傷，要請盲人按摩，問為何不請女友LisaS.代為按摩？他說：「女友唔夠力。」</p></body></html>