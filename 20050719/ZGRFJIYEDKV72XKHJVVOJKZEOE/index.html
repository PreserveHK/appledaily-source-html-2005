<html><header><meta charset="utf-8"><title>伊利莎伯大廈佣金4800萬</title></header><body><h1>伊利莎伯大廈佣金4800萬</h1><p>永倫企業以十四億八千萬買入銅鑼灣伊利莎伯大廈商場及停車場，業內普遍認為造價過高，估唔到做成交易嘅代理，佣金一樣諗唔到咁高。&#13;<br> 賣方茂盛控股發通告，話呢宗交易畀咗四千八百萬佣，等於成交價三點二巴仙。茂盛解釋，由於物業俾前買家九龍建業入稟追討，官司尚未有定案，負責代理能夠搵到買家、以較高價接手，董事認為佣金合理。</p></body></html>