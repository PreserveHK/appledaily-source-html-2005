<html><header><meta charset="utf-8"><title>宣傳工業安全　睇中多毛大隻佬<br>官恩娜見地盤猛男口窒亂噏</title></header><body><h1>宣傳工業安全　睇中多毛大隻佬<br>官恩娜見地盤猛男口窒亂噏</h1><p>官恩娜昨日在地盤宣傳工業安全，她笑說地盤有很多健碩猛男，經常半裸露出體毛，很有男人味。當官恩娜玩問答題時卻口快快將「下列身體」講成「下體」，似乎被外籍猛男電到魂不附體。</p><p>官恩娜、鄭希怡（Yumiko）和關智斌（Kenny）昨日出席港台舉辦、在東涌吊車站地盤舉行的「精靈一點——全天候高空工作安全加油站」活動，現場有數十位地盤工人，三位嘉賓分別與一位地盤工人玩遊戲。&#13;<br> 官恩娜與一位外籍工人組成一隊，她事前用英語向對方講解遊戲規則，玩遊戲時，外籍工人替官恩娜扣安全帶，當扣到她的胸前位置時，官恩娜亦表現得落落大方。</p><p>知錯即收口</p><p>官恩娜、Yumiko和Kenny在另一遊戲中負責提問，官恩娜卻將問題「下列身體邊個部份」講成「下體」，當她發現講錯嘢後已即時收口，Yumiko和Kenny則在旁偷笑。&#13;<br> 官恩娜說：「我之前未去過地盤，覺得好得意，啲地盤工人好健碩，有啲冇着衫露出好多毛，好有男人味，我之前想話想搵黑黑實實、有健康膚色嘅男友，估唔到有咁多，真係唔使擔心。」&#13;<br> 而Yumiko昨日戴了隻勞力士Daytona手表，官恩娜則戴了類似的款式，她笑說：「我今日戴咗隻A貨㖭！不過唔係假㗎，係一個香港設計師抄咗呢個款式設計畀我㗎！」</p><p>童年血淚史</p><p>Yumiko表示天氣酷熱，令她覺得在地盤工作很辛苦，她說：「咁熱好易中暑，我細個俾老師罰跑五個圈之後中暑暈咗，後來俾人抱返屋企不停敷冰。我細個唔係好注重安全，試過俾汽水蓋𠝹親要縫針，又試過仆親下巴要縫針。」&#13;<br> 採訪、攝影：李佩洳</p></body></html>