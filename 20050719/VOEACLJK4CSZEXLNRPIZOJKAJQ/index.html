<html><header><meta charset="utf-8"><title>　　A45搞獨家惹同行不滿 - 李八方</title></header><body><h1>　　A45搞獨家惹同行不滿 - 李八方</h1><p>民主派上星期六搞嘅言論自由燭光集會都算成功，重安排咗A45網上直播，等啲去唔到嘅市民都可以睇，遙距聲援黃毓民。&#13;<br> 但原來背後搞到啲網上電台好唔高興，有知情人士同八方呻，原本希望可以同A45一齊直播燭光集會，等多啲人可以睇，點知A45嘅兩個搞手，竟然唔肯分條聲頻畀佢哋一齊直播，當正自己係獨家咁，真係令佢哋好無癮，呃殺網上電台嘅言論空間。&#13;<br> 知情人士同八方講，民主派議員一直贊成一齊直播，而且分條線出嚟畀佢哋播係好簡單，但點知A45嘅兩個搞手就夾硬話因技術問題，唔可以畀其他人一齊播，重同啲大狀講，唔可以畀其他電台播。啲大狀鬼識技術咩，於是就信以為真，叫民主派淨係可以畀A45播，結果咪搞㷫好多人囉。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>