<html><header><meta charset="utf-8"><title>飲食人誌：<br>離譜！做展銷被投訴紫砂煲仔菜香得滯</title></header><body><h1>飲食人誌：<br>離譜！做展銷被投訴紫砂煲仔菜香得滯</h1><p>紫砂茶壺泡茶你喝得多，紫砂煲煲仔菜你又試過未？最近全港首間用紫砂電煲烹調食物的飯店在深水埗開張，標榜無火煮食、少油煙、環保健康兼最重要的是──火候味道比傳統明火煮食更好！當真？即請3位全職老媽子充當試味判官，品評紫砂電煲的出品，味道能否媲美她們超過20年經驗的住家菜。&#13;<br>&#13;<br>記者：梁學文&#13;<br>攝影：林栢鈞</p><p>賣煲賣煲仔菜一舉兩得</p><p>北宋《宛陵集》有謂：「小石冷泉留早味，紫泥新品泛春華。」紫砂茶具始自北宋，時至今日更有人把紫砂功能發揚光大，不泡茶改煮菜。「富來紫砂飯店」店主簡太，講到明初無經營食店之心：「無誇張呀！有次我哋去寫字樓做展銷，有人『投訴』紫砂電煲煲仔菜太香，搞到佢哋無心機做嘢喎。」她開這飯店作招徠，一可推廣無火煲仔菜，二可賣煲，一舉兩得。</p><p>紫砂煲透氣度高</p><p>明火煮食優點是有火候，缺點是比較熱氣，相對來說無火煮食就比較健康，加上紫砂煲透氣度高，有保留食物原味的功能，煮出來的煲仔菜絕對有明火煲仔菜風味。食物選料全由簡太負責，她認為貨真價實最重要：「收得人客錢就一定要交足貨落足料，我選料一定要新鮮，食物新鮮先食得健康。」再看裝修，店子布置很富中國色彩，坐在這裏吃東西，一樂也！3位老媽子試味有感：「以為紫砂淨係可以用嚟沖茶，無諗過煮嘢食都掂，同我哋煮嘅住家菜根本無分別，湯重煲得好好飲㖭，好過我哋屋企個真空煲呀！」</p><p>煲仔菜</p><p>關太&#13;<br> 20年入廚經驗，拿手菜是生炒骨和魚腩煲。</p><p>秘製白鱔煲$68</p><p>自製辣醬料刺激味蕾，熱辣辣上枱，鱔香令人垂涎，白鱔入口勁爽好惹味。&#13;<br> &#13;<br> 老媽子點評：白鱔入味唔腥，我喺屋企都試過整呢味餸，唔係白鱔唔入味就係煲過龍，呢個煲做到嘢喎！</p><p>涼瓜田雞煲$58</p><p>涼瓜爽口，田雞肉質鮮嫩，用上自製頭抽，增添田雞鮮味，好有住家菜感覺。&#13;<br> &#13;<br> 老媽子點評：平時自己喺屋企整，涼瓜成日煲溶晒唔爽口，田雞又好難入味，呢度就恰到好處，掂喎！</p><p>海味翠瓜煲$58</p><p>蝦乾加入味道濃郁的火腿，再加入粉絲一起煲，海味味濃火腿有咬口，粉絲入味彈牙，各項材料互相配合到。&#13;<br> &#13;<br> 老媽子點評：OK！味道唔錯！粉絲條條彈牙好入味，翠瓜又唔會煲散！</p><p>煲仔飯</p><p>嚴太&#13;<br> 24年入廚經驗，最拿手煮齋及羊肉煲。</p><p>黃鱔飯$58</p><p>飯粒乾身，入口不太軟不太硬，上桌時飯香飄送，配合自製頭抽，味道更上一層。&#13;<br> &#13;<br> 老媽子點評：&#13;<br> 飯粒唔黐牙，好嘢在重有飯焦，感覺上無咁熱氣，健康過一般煲仔飯！</p><p>臘味雞飯$58</p><p>臘肉臘腸極香，雞鮮味得以保留，飯粒味道和一般用瓦煲的煲仔飯有得比，而且更健康。&#13;<br> &#13;<br> 老媽子點評：好味過街邊嘅所謂煲仔飯多多喇，臘味同雞原汁原味，重好香㖭！</p><p>湯水類</p><p>鄭太&#13;<br> 20年入廚經驗，鍾意周圍試菜，最拿手煮廣東菜。</p><p>清湯坑腩$58</p><p>牛骨牛腩同煲3小時，牛腩非常香滑，牛腩煲不可或缺的蘿蔔亦同樣入味。&#13;<br> &#13;<br> 老媽子點評：牛腩好有味，唔係淨係得個腍字，食落有咬口，蘿蔔好入味清甜。</p><p>花旗參燉豬𦟌湯$88</p><p>揭開煲蓋，陣陣龍眼、紅棗、當歸清香味飄進鼻子；喝一口湯，味道較一般燉盅的燉湯濃郁，落足料不含味精全部燉足4小時，喝罷不會口渴。&#13;<br> &#13;<br> 老媽子點評：材料出晒味，好好飲。</p><p>食客有Say</p><p>富來紫砂飯店（31062528）&#13;<br> 地址：深水埗荔枝角道203至205號景輝閣地下&#13;<br> 營業時間：11:00am至11:00pm&#13;<br> 座位：約100個</p></body></html>