<html><header><meta charset="utf-8"><title>數碼影音：<br>暑假旅行置裝備05新款DCDV照平一千</title></header><body><h1>數碼影音：<br>暑假旅行置裝備05新款DCDV照平一千</h1><p>每年暑假都係唔少人出外旅行嘅旺季，好多人都會趁機會一家大細玩番轉，呢個時候就係一眾DC同DV表演嘅機會，不過正所謂科技日新月異，上年嘅機種今年可能已經Out晒，喺出發前梗係要搵定接班人，今日《蘋果》就搵嚟DC同DV兩路大軍嘅05年新機，加上個至抵靚價，近排要旅行影相，揀啱就要出手啦！&#13;<br>&#13;<br>記者：許福合&#13;<br>攝影：林栢鈞&#13;<br>ImageGirl：Kennis</p><p>熱賣薄身DC&#13;<br>&#13;<br>NikonS1「黑暗」天王</p><p>CoolPixS1今年初剛推出，馬上令一眾攝影玩家眼前一亮，皆因Nikon好耐都無咁新「款」相機推出；使用超薄金屬機身，配上個2.5吋大芒，而相片解像度都可達到500萬像素，完全符合晒標準規格。拍攝時因為用上潛望式鏡頭，所以鏡頭毋須伸出伸入，就已經具備3倍光學變焦，而且重有保護蓋，唔怕鏡頭刮花。S1微距攝影功能則達4cm近，並具備對焦輔助燈，幫助暗處對焦，作為增值功能嘅DV拍攝，就支援640×480/15fps影片攝錄，所以出門記得帶多張「大」卡；由於S1熱賣，好少AV舖肯做減價，𠵱家勁減$1,000，入得過！</p><p>規格：500萬像素CCD/3倍光學變焦/SD卡/2.5"LCD&#13;<br> 體積：90×58×20mm&#13;<br> 重量：118g&#13;<br> 原價：$3,280&#13;<br> 特價：$2,280（水/b）</p><p>SONYT33fps影動物</p><p>T3係SONYT系列第3代機種（04年底），根據傳統，T系列向來都以薄身同大芒搶客，T3亦唔例外，潛望式鏡頭具備3倍光學變焦，加上係CarlZeissVario-Tessar靚鏡，相片質素當然有保證。機背亦係招牌式2.5吋芒，旁邊嘅十字掣改為黑色圓形，感覺上更為細緻！值得一提嘅係，T3可以3fps進行高速連拍三張，或1.2fps連拍9張，去旅行影雀仔動物都無問題。</p><p>規格：510萬像素CCD/3倍光學變焦/MSDuo卡/2.5"LCD&#13;<br> 體積：91×60×17mm&#13;<br> 重量：171g&#13;<br> 原價：$3,380&#13;<br> 特價：$2,290（水/b）</p><p>PanasonicFX8　新手至愛防手震</p><p>PanasonicFX8都係今年落場熱賣新機，繼承上代超薄機身，亦保留咗防手震功能；為針對舊機食電同雜訊高作改良。鏡頭仍然係LEICA鏡，細機配2.5芒，具備獨有PowerLCD功能，可短時間內將LCD光度提高40%，室外環境就睇得更清楚。&#13;<br> &#13;<br> 規格：500萬像素CCD/3倍光學變焦/SD卡/2.5"LCD&#13;<br> 體積：94×51×24mm&#13;<br> 重量：127g&#13;<br> 原價：$3,680&#13;<br> 特價：$2,680（水/b）</p><p>CASIOEX-S500　做埋攝錄機</p><p>CASIO都可算薄身機專家之一，EX-S500係今個月剛落場新機，薄機配2.2吋芒，拍攝時具備「AntiShakeDSP」防震功能，幫助拍攝，亦可大玩DV，拍出640×480/30fps無間斷有聲MPEG4影片，外形同功能都一樣吸引。&#13;<br> &#13;<br> 規格：500萬像素CCD/3倍光學變焦/SD卡/2.2"LCD&#13;<br> 體積：90×59×16mm&#13;<br> 重量：115g&#13;<br> 原價：$3,680&#13;<br> 特價：$2,680（水/b）</p><p>PENTAXS5n　最細卡片機</p><p>即使喺一眾薄身細機之中，PENTAXS5n都係當中迷你機之選，功能都係大路規格，另備有MPEG4有聲無間斷拍攝，影片質素達到640×480/30fps，記得買張大GB卡去玩。&#13;<br> &#13;<br> 規格：500萬像素CCD/3倍光學變焦/SD卡/2"LCD&#13;<br> 體積：83×52×21mm&#13;<br> 重量：105g&#13;<br> 原價：$2,990&#13;<br> 特價：$2,580（送256MBSD卡）（行/a）</p><p>DV攝錄機&#13;<br>&#13;<br>SONYDCR-DVD653/E　DVD直燒</p><p>SONYDCR-DVD653/E都係今年新款DVD燒錄式攝錄機（兼容DVD-R、DVD-RW及DVD+RW），並能在一般DVD機作播放，DVD碟薄身容量大，方便大量攜帶，旅行拍攝特別啱用！此機內置1/6吋680,000（NTSC）/800,000（PAL）像素AdvancedHADCCD影像感應器，加上最高20倍光學變焦蔡司鏡頭，拍攝時好方便。另外最正係設有電子防震功能，能大大降低走動時對畫面影響，變得穩定得多，大有高手揸機嘅風範！&#13;<br> &#13;<br> 規格：1/6吋AdvancedHADCCD/20倍光學變焦/DVD-R、DVD-RW、DVD+RW燒錄&#13;<br> 體積：57×87×131mm&#13;<br> 重量：440g&#13;<br> 原價：$6,380&#13;<br> 特價：$5,180（水/b）</p><p>SONYDCR-DVD703/E可收四聲道</p><p>DCR-DVD703/E亦為同期新款，同樣提供DVD-R、DVD-RW、DVD+RW燒錄，特點係使用2.7吋16:9闊屏幕，當額外購買4聲道立體聲收音咪，更可即場收錄5.1聲場音效。&#13;<br> &#13;<br> 規格：1/5.5吋AdvancedHADCCD/12倍光學變焦/DVD-R、DVD-RW、DVD+RW燒錄&#13;<br> 體積：57×87×131mm&#13;<br> 重量：440g&#13;<br> 原價：$6,980&#13;<br> 特價：$5,680（水/b）</p><p>JVCGR-D73　降低30%雜訊</p><p>JVCGR-D73亦係今年落場新機，並使用最新的降低雜訊技術，可確保畫面高質兼清晰，行內人就話可減咗30%左右，尤其微光環境下，畫面更有明顯改善，另外此機可使用SD/MMC作儲存相片之用。&#13;<br> &#13;<br> 規格：1/6吋CCD/16倍光學變焦/SD/MMC卡/MiniDV&#13;<br> 體積：71×91×118mm&#13;<br> 重量：500g&#13;<br> 原價：$3,380&#13;<br> 特價：$2,380（水/b）</p><p>SAMSUNGVP-D203i800倍變焦能力</p><p>三星VP-D203i內置1/6吋100萬像素CCD，提供10倍光學變焦，加埋數碼變焦更高達800倍，影過對面海都無問題，機上用上2.5吋芒、支援MPEG4、MS卡槽及IEEE1394介面，全係實用之選。&#13;<br> &#13;<br> 規格：1/6吋CCD/10倍光學變焦/MS卡/MiniDV&#13;<br> 體積：54.5×96.8×110mm&#13;<br> 重量：400g&#13;<br> 原價：$5,980&#13;<br> 特價：$2,990（行/a）（送電池一枚）</p><p>中型機多玩法&#13;<br>&#13;<br>SONYS90慳電強項</p><p>去旅行最怕影影吓無電，剛落場的SONYS90使用了最新強化電源管理，2粒AA電就可連拍500張。感光元件為400萬像素，同樣用上CarlZeiss鏡頭，機背使用2.5吋芒，夠光猛！此機內置32MB記憶體，對應MS/MSPro卡。&#13;<br> &#13;<br> 規格：410萬像素CCD/3倍光學變焦/MS卡/2.5"LCD&#13;<br> 體積：97×64×40mm&#13;<br> 重量：202g&#13;<br> 原價：$2,390&#13;<br> 特價：$1,790（行/a）</p><p>RICOHR1v至Wide拍攝</p><p>RICOHCaplioR1v具備500萬像素CCD，配上28-135mm嘅4.8倍光學變焦，規格相當紮實，而且鏡頭提供28mm廣角拍攝，當出外旅行時尤其好用；影得Wide之餘，重影得近，微距可達到1cm，拍攝時更好「玩」。&#13;<br> &#13;<br> 規格：500萬像素CCD/4.8倍光學變焦/SD卡/1.8"LCD&#13;<br> 體積：100×25×55mm&#13;<br> 重量：150g&#13;<br> 原價：$2,780&#13;<br> 特價：$1,680（行/a）</p><p>RICOHGX半專業機</p><p>RICOH另一部GX都係大玩28mmWide，而且可使用原廠0.8×增距鏡，變成22mm超廣角，影風景照特別有氣勢！GX可選擇以光圈先決及外接閃光燈，屬於半專業級玩意；當用Marco對焦模式，對焦點更可隨意移動，好方便。&#13;<br> &#13;<br> 規格：330萬像素CCD/3.6倍光學變焦/SD/MMC卡/1.8"LCD&#13;<br> 體積：112×29×56mm&#13;<br> 重量：215g&#13;<br> 原價：$2,980&#13;<br> 特價：$1,980（行/a）</p><p>BenQC51谷上800萬像素</p><p>BenQC51的感光元件，基本使用了500萬像素CCD，不過配合了軟件的影像增強技術，最高可輸出達800萬像素的相片，所以輕輕鬆鬆可印出A1大尺寸照片，以中型細機嚟講，場內真係唔太多選擇，最重要係畫質正，拍得住日本機！&#13;<br> &#13;<br> 規格：500萬像素CCD/3倍光學變焦/SD卡/2"LCD&#13;<br> 體積：94×62×31mm&#13;<br> 重量：185g&#13;<br> 原價：$1,880&#13;<br> 特價：$1,180（行/a）（送128MBSD卡）</p><p>1GB記憶卡旅行最啱</p><p>去旅行除咗驚無電，重怕影爆卡，所以買機時最好預備多張大「GB」數卡就比較實用，現時主流DC都使用CF、SD同MSDuo記憶卡為主，以1GB容量比較，一般以CF較平，約$600左右，而SD就約$800，至於MSDuo就較貴，約$900。購買時除咗要留意容量，亦可以留意速度，以CF為例，部份型號會標明速度，巿面最高見到70X，儲存速度快，用起上來就特別爽。</p><p>查詢：</p><p>（a）中原電器（27707608）&#13;<br> 地址：旺角西洋菜南街1A13-15號舖&#13;<br> &#13;<br> （b）華仁會（23980280）&#13;<br> 地址：旺角花園街75-77號花園商業大廈3樓</p></body></html>