<html><header><meta charset="utf-8"><title>保羅紐曼老當益壯車隊揚威</title></header><body><h1>保羅紐曼老當益壯車隊揚威</h1><p>現年八十歲嘅金像影帝保羅紐曼（PaulNewman、中），早排講過話只係會同老拍檔羅拔烈福（RobertRedford）合作多一部戲就退休，無他嘅，皆因保羅𠵱家將全副精神放晒落去賽車度。前日佢名下嘅紐曼夏斯賽車隊又有賽事，就係參加艾蒙頓格蘭披治大賽，結果佢個車隊兩位車手包辦頭兩名，難怪保羅賽後咁風騷啦！</p></body></html>