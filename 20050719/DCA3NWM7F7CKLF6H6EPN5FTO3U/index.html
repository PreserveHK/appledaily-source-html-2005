<html><header><meta charset="utf-8"><title>蘋果基金援助老伯紓困</title></header><body><h1>蘋果基金援助老伯紓困</h1><p>六十八歲的羅伯月前遭公司裁員，生活頓陷困境，彷徨無助，他向記者細訴生活苦況：「自從俾公司『炒』咗之後，𠵱家啲積蓄用晒，呢排生活開支好多係靠朋友借錢幫手，但佢哋本身都係攞緊綜援，根本長貧難顧，𠵱家最擔心冇錢交租同埋開飯，再係咁落去，生活都唔知點算。」</p><p>兩餐靠朋友接濟</p><p>單身漢羅伯原從事大廈管理員多年，收入微薄，月前，他遭公司裁員，至今找不到工作，其間，他已耗盡僅有的積蓄，經濟拮据，早前因無力支付租金，曾在非牟利慈善團體的宿舍棲身。&#13;<br> 近日，他在友人協助下，現租住狹小的村屋，一日兩餐靠朋友接濟，為了日後的生計，早前他已向社會福利署申請領取綜援金及生果金，惟有關申請尚在審批當中。</p><p>議員辦事處轉介</p><p>「𠵱家每朝好早起身出街，希望周圍問吓朋友，邊度有散工做，但始終年紀咁大，想搵番份工都唔係咁易，惟有見步行步。」羅伯歎道。&#13;<br> 早前，元朗區黎偉雄立法會議員辦事處職員把羅伯的個案轉介本報跟進，蘋果日報慈善基金了解羅伯的需要後，即時撥款二千五百元，助他支付租金及伙食開支，應付短暫生活急需。&#13;<br> 捐款編號：C1753&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>