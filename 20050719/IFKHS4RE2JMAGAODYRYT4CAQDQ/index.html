<html><header><meta charset="utf-8"><title>　　《經濟日報》打工仔有「錢途」 - 李八方</title></header><body><h1>　　《經濟日報》打工仔有「錢途」 - 李八方</h1><p>邊個話做報紙冇發達？好似即將上市嘅《經濟日報》，用DCF去估值值十二億六，你話幾值錢。&#13;<br> 八方噚日睇大經紀行B記份研究報告，分析《經濟日報》，學到好多嘢。除咗間公司值錢，打工嘅亦有回報。份報告話，他日上市之後，除咗大股東及公眾股東外，六位管理層合共有百分之十一。如果公司真係值十二億六，佢哋批貨就值億四！至於其他夥計，合共有零點八五左右股權，都值成千萬㗎。&#13;<br> 呢六位仁兄仁姐都係八方前輩，分別係MakPingLeung、ChanChoBiu、ShekKangChuen、SeeSauMei、ChanWaPong同PangKaYi；而大股東馮老闆朱老闆同梁老闆間PuttPutt有限公司就透過一間BVI公司揸住約六成三。呢間BVI公司叫做金雞（GoldenRooster）。唔知佢哋會唔會搵阿君如做代言人幫手宣傳吓呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>