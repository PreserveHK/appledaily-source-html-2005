<html><header><meta charset="utf-8"><title>七色DunkHiNike×Undefeated激爆現身</title></header><body><h1>七色DunkHiNike×Undefeated激爆現身</h1><p>美國潮流波鞋舖Undefeated同Nike合作早有前科，重記得年前嗰對DunkLow潑墨版，全球限量先得嗰10對，恨死人！兩個單位向來合作無間，今次再行埋又搞乜花臣？答案係7色DunkHi，一對鞋7隻色，夠晒搶眼！Nike似乎有精神分裂，這邊廂玩彩，那邊廂卻SellPlain賣簡約，限量NikeOnePiece，Fans同樣支持。形象這樣百變，難怪Nike一哥地位長存！&#13;<br>&#13;<br>記者：胡卓琳&#13;<br>攝影：黃子偉</p><p>Nike×Undefeated七彩浮誇</p><p>以七色Color合製而成的NikeDunkHi，顏色配搭確實有啲浮誇，用嘅顏色包括咗鞋身的黑、啡及紫；Nike剔的粉紅色；鞋舌的藍及橙色；鞋底的螢光綠色。加加埋埋Color係有啲古怪，不過勝在夠Sharp，一眼就睇得出係特別之作。$3,980（a）</p><p>無縫無痕NikeOnePiece</p><p>OnePiece意思一幅過，OnePiece裙就即係連身裙啦，不過鞋就好似未聽過有OnePiece鞋喎！活生生放於眼前，NikeAirForceOnePiece，全對鞋一幅過無縫無痕無剔，套用於AF1的鞋身上，又幾出色喎！</p><p>Kaws×BapeSta合作無間</p><p>到家陣先買BapeSta似乎係Out咗啲，不過有心唔怕遲，BapeSta最新就同Kaws合作推出W-name，實貨未現身，Sample先上場，兩大向來合作無間的品牌加起來，總算無失手！</p><p>Madfoot夏日簡約似Converse</p><p>波鞋品牌Madfoot於日本擁有超過100個售賣點，風靡日本潮流界，曾與世界各大品牌合作，其出品之鞋款乃信心及銷售保證。大概係今時今日唔需要再玩乜噱頭，今夏Madfoot依然故我，推出幾款超簡單鞋款的布鞋，純粹玩Pattern，不過驟眼睇，重以為係ConverseAllStar及VansSlipOn㖭！</p><p>JackPurcell孖色鴛鴦</p><p>多得日本仔對ConverseJackPurcell的不離不棄，令其人氣急升至沸點，就趁呢股Jack熱尚未爆破之前，日本方面加推雙色鴛鴦版以穩定民心，其中兩款，於外表及顏色配搭上都激似港島區名校的校服鞋，夠晒話題啦！</p><p>售賣點：&#13;<br> a/HeadCoach（27710163）旺角瓊華中心2樓209號舖&#13;<br> b/Dream（21111176）旺角Chic之堡324號舖&#13;<br> c/Exit（27221751）尖沙嘴漆咸道南73號地庫</p></body></html>