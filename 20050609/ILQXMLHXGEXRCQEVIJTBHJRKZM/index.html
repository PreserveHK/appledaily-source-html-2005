<html><header><meta charset="utf-8"><title>唔識網語即刻886!</title></header><body><h1>唔識網語即刻886!</h1><p>今時今日，上網已經係香港人的指定動作，唔識上網簡直要俾社會淘汰！如果你上網睇嘢，又或者同朋友仔Chat緊、喺Newsgroup留言但係又唔識用啲常用網絡用語的話，一樣會俾網友掟出網外！如果你重未知886點解、ttyl係乜、牡丹樓喺邊度，唔該快啲Update吓自己！&#13;<br>		&#13;<br>記者：黃藹瑩&#13;<br>攝影：梁細權&#13;<br>Models：阿蚊（Salvador）、Ken</p><p>真人發聲版</p><p>快速互Chat誕網語</p><p>一般嚟講，網絡用語多數都係說話嘅簡寫，上網同FriendChat又好、留言又好都有一個大原則—就係要快！所以趕得切在朋友下一句回覆前極速打完的網絡用語，就最流行。</p><p>潮星揀網語</p><p>街頭直選：CU最常用！</p><p>文化人：好似的士台！</p><p>現時擔任鳳凰衞視《網羅天下》的主持人梁文道話：網絡用語起初就好似的士台啲司機圍內溝通的術語，俾Forum內的人睇，只不過Internet係一個開放的地區，任何人都可以去睇，就係咁呢啲網絡「術語」至會愈來愈多人用。&#13;<br> 網絡用語喺中港台呢三個地區的發展略有不同，梁文道指，鑑於中國內地的政治敏感理由，好多時網管（網絡監管）都會Block咗某些字眼嚟使用。例如「法輪功」，網民惟有用拼音表達成FLG（FaLunGong），所以國內的網絡用語都會比其他兩個地區更豐富同更多變化。</p></body></html>