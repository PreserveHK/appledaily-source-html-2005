<html><header><meta charset="utf-8"><title>飲食人誌：<br>創意回鍋菜煮元蹄味道夾到痹</title></header><body><h1>飲食人誌：<br>創意回鍋菜煮元蹄味道夾到痹</h1><p>香港人愛吃上海菜，甚麼獅子頭、酸辣湯、上海粗炒、鱔糊、醉雞耳熟能詳，不過論最經典非回鍋肉莫屬，味道濃郁又帶點辣，一碟回鍋肉幹掉兩三碗白飯是等閒事。今日就來一個回鍋菜大晒冷，有你從未試過的回鍋墨魚嘴、雞軟骨、豬大腸與回鍋元蹄，準備好白飯未？預備開餐啦！&#13;<br>&#13;<br>記者：陳冰麗　攝影：周旭文</p><p>姊妹檔分工合作</p><p>邱小姐與楊小姐情同姊妹，二人原先做美容院生意，後來見競爭大利錢少，商量後決定齊齊搞飲食，邱小姐好自信：「眼見周圍食肆排晒長龍，覺得家陣飲食行業應該有得做，話晒以前喺北京我同老公都搞過飲食，累積到唔少經驗。」女人決心不能小覷，由籌備到開舖她倆親力親為，但想不到第一個極力反對的竟是邱小姐的丈夫：「女人搞咩飲食呀，好難搞！咪做啦！」雙方各執己見至揚言離婚，幸她動之以情曉之以理，終令丈夫軟化並改為支持她，邱小姐道：「多得好拍檔支持，大家有傾有講分工合作，舖頭先至搞得成。」</p><p>回鍋肉鬼神吃剩的殘羹</p><p>我們現在吃到的好味回鍋肉，原來是鬼神吃剩的冷飯菜汁！話說古時民間祭祀，會把祭獻鬼神祖宗的供品放回大鍋再煮，稱「會鍋肉」，在中國川西地區則稱為「熬鍋肉」。「回鍋肉」正宗製法是先煮後炒，先蒸後炒的則叫「旱蒸回鍋肉」，由於「旱蒸回鍋肉」只蒸不煮，豬肉保持到原汁原味，故更受民間歡迎。回鍋要炮製得色香味美，必備以下6款食材，光哥解釋：「青紅椒增加色水，椰菜、豆腐乾索肉汁味最掂，蒜頭提味，豆瓣醬、甜麵醬就提供到辣同甜甜嘅鹹香味。」&#13;<br> &#13;<br> </p><p>6款食材變新菜式</p><p>舖頭搞得成，輪到招牌菜尚未解決，楊小姐是上海人，對上海菜情有獨鍾，與大廚幾番研究，最後決定把至愛的回鍋肉改良，創製一系列特色回鍋小菜，墨魚嘴、雞軟骨、豬大腸、蝦仁、豬頸肉與元蹄眾多配料中，以後二者與最適合回鍋煮法，大廚光哥解釋：「因為元蹄及豬頸肉都係肉類，用回鍋煮法食味最夾，至於墨魚嘴、雞軟骨、豬大腸本身有咬口無乜味，用回鍋煮法就可以提升食味。」</p><p>其他推介</p><p>除回鍋菜夠特色外，這裏的饅頭和梅菜肉碎包也值得一試，一來較少上海舖有得食，二來來自山東的黃師傅功夫了得，他曾當過「滬江大飯店」和「全聚德」師傅，包點心超過20年，做出來的饅頭，入口鬆軟不黐牙，好味都停不了口。</p><p>食客有Say</p><p>上海味道（23633316）&#13;<br> 地址：紅磡黃埔新邨兆民街2至20號地下&#13;<br> 營業時間：11:00am至11:00pm&#13;<br> 座位：56個</p></body></html>