<html><header><meta charset="utf-8"><title>電腦新產品：<br>DELLDimension9100兩個腦無煩惱</title></header><body><h1>電腦新產品：<br>DELLDimension9100兩個腦無煩惱</h1><p>有玩開電腦嘅都知！行兩條256MB記憶體會快過行一條512MB，用兩個硬碟（Raid）會快過行一個，其實CPU亦一樣，不過就唔係人人都捨得買2粒CPU玩Dual！Intel最近推出咗PentiumDDualCore雙核心CPU，簡易實現大家「打孖上」嘅夢想！如果叫大家自己組裝電腦就一定嫌麻煩㗎喇，唔緊要！DELL率先推出全港首部雙核心CPU套裝電腦，想實現邊打機邊睇碟？家用機從此由不可能變「可能」！	&#13;<br>&#13;<br>文：Carl&#13;<br>攝影：陳盛臣&#13;<br>ImageGirl：Yuki</p><p>雙核心CPU有幾勁？</p><p>雙核心CPU同「行DualCPU」嘅原理一樣，而且亦多用作剪片或高要求影像軟件處理！不同處是傳統「DualCPU」電腦，需要在主機板上同時裝上兩顆相同CPU；但雙核心CPU就在一粒CPU內已經同時有兩顆核心，同「DualCPU」能力相若，但處理的資料可以直接互相傳送，減少樽頸情況出現，所以在結構上，可以話有絕對優勢！</p><p>Dimension9100超晒班</p><p>以PentiumD2.8GHzDualCoreCPU為處理器嘅Dimension9100，都算得上係超強勁機種。行DualCoreCPU令呢部機擁有多工種處理能力，機身內置有1GBDDR2SDRAM533MHz（最高支援4GB），一般情況下都已經幾夠使；不過更開心嘅係佢內置有128MBPCIe×16ATiRadeonX300SE顯示卡（DVI/VGA/TVout），再配埋一張內置7.1輸出功能嘅Creative音效卡，唔止可以俾你玩電腦影音多媒體，而且重可以駁上家用電視，做埋電腦影院組合。&#13;<br> 除咗好嘅硬件，呢部機對於周邊嘅支援一樣充足。機身除提供有8個USB2.0插口外，另提供有3個IEEE1394接駁口，令到拍開短片嘅用家都可以簡簡單單咁，放入電腦內作Edit。至於實際使用上，小記邊打3D賽車遊戲，邊開住防毒軟件Scan電腦，老實講，我屋企部P42.8GHz就用到拉住拉住，Dimension9100就行得非常暢順，呢啲咪DualCore威力囉。</p><p>Profile</p><p>CPU：IntelPentiumD820雙核心處理器&#13;<br> 硬碟：160SATA7200RPM&#13;<br> 記憶體：1GBDDR2SDRAM533MHz（最高支援4GB）&#13;<br> 顯示屏：17"LCD&#13;<br> 顯示卡：128MBPCIe×16ATiRadeonX300SE&#13;<br> 碟機：48×CDRW/DVDCombo&#13;<br> 連接埠：內置9合1讀卡器、USB2.0×8、IEEE1394×3&#13;<br> 尺寸：44.5×16.8×44.5cm&#13;<br> 重量：12.7kg</p><p>同場加映&#13;<br>&#13;<br>龐大升級</p><p>Dimension5100使用Pentium45+1處理器，一樣用上支援PentiumD嘅945G晶片組，絕對有升級空間。同9100一樣，呢部電腦內置1GB記憶體，其他配件有2條PCI同2條PCIe插槽、8個USB2.0插口、內置9合1讀卡器、支援VGA、DVI同S-Video影像輸出，功能一樣全面，若以處理單一程式比較，絕對唔會輸蝕畀之前部9100！&#13;<br> &#13;<br> </p><p>Dimension5100Profile</p><p>IntelPentium45+1系列處理器&#13;<br> 內置9合1讀卡器&#13;<br> 8個USB2.0接駁口&#13;<br> 尺寸：41.4×18.8×45.7CM&#13;<br> 重量12.7kg&#13;<br> 售價：待定</p><p>XBOX360型爆上身</p><p>Dimension5100C機身只有身份證咁闊，外形設計重成部未出街嘅XBOX360咁樣，潮爆！機身面蓋前有個掣，只要輕輕一按就會露出光碟機同9合1讀卡器，型爆！處理器亦一樣使用Pentium45+1處理器配945G晶片組，亦有多達1GB記憶體，機身細細仍然有2條PCIe插槽、8個USB2.0插口、內置式9合1讀卡器。</p><p>Dimension5100CProfile</p><p>IntelPentium45+1系列處理器&#13;<br> 內置9合1讀卡器&#13;<br> 8個USB2.0接駁口&#13;<br> 尺寸：31×9.1×36.3cm&#13;<br> 重量：7.4kg&#13;<br> 售價：待定</p><p>資料查詢：29693113（Dell服務熱線）&#13;<br> 網址：www.dell.com.hk</p></body></html>