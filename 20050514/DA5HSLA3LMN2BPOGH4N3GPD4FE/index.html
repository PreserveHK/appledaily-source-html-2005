<html><header><meta charset="utf-8"><title>今日開倉：<br>Venexx大割價潮爆香水表平千一</title></header><body><h1>今日開倉：<br>Venexx大割價潮爆香水表平千一</h1><p>送表，幾乎是每對情侶必做的例牌動作，想送又唔想俾佢覺得你行貨，識得揀就無問題喇！適逢今日有表舖搞大減價，其中德國Venexx香水表以四折益街坊，$800就可以一次過送上香水同手表，化算又有心思。想再平啲，重有其他潮款、斯文款，百零二百蚊就買到正貨。&#13;<br>&#13;<br>文：梁諾宜&#13;<br>攝影：林栢鈞&#13;<br>ImageGirl：Irene</p><p>大割價：德國香水表</p><p>德國Venexx香水表，驟看外表同普通手表無分別，但查實內裏藏有一個迷你香水瓶，實用又好睇，攜帶方便，去到邊噴到邊，備有不同表面款式及10種顏色表帶供選擇。&#13;<br> 原價：$1,900&#13;<br> 開倉價：$800</p><p>睇埋其他潮表&#13;<br>&#13;<br>全場至平：意大利卡通表&#13;<br></p><p>意大利時裝品牌Suditti出品，表面用上簡單又Colorful的太陽、月亮，卡通圖案得意又不會太幼稚，貫徹意大利藝術作風，兩口子一人一隻，四百有找，夠晒化算。&#13;<br> 原價：$480&#13;<br> 開倉價：$199</p><p>Dunlop粗豪三角表</p><p>對圓形、方形沒興趣，玩三角又如何？Dunlop破格三角形三圈計時鋼表，表面分別備有0秒、分、秒計時，黑色夠粗豪，超罕螢光綠夠晒Sharp。&#13;<br> 原價：$890&#13;<br> 開倉價：$445</p><p>Dunlop斯文三圈計時</p><p>Sporty唔多啱Feel，重有呢款皮帶方形三圈計時款。表面設有0秒、分、秒計時，另有日曆顯示及30米防水功能。全白色表面及皮帶，襯一身古銅膚色有型突出。&#13;<br> 原價：$890&#13;<br> 開倉價：$445</p><p>斯斯文文OL至啱&#13;<br>&#13;<br>Axis手鏈表</p><p>略嫌手鈪款式太單調，另有Axis呢款鋼帶表，純銀表帶以渾圓的三角形圖案連成，款式近似手鏈的設計，簡單精巧。&#13;<br> 原價：$480&#13;<br> 開倉價：$240</p><p>精工酒桶形鋼帶表</p><p>精工酒桶形鋼帶手表，款式長青又夠大體，實心鋼表帶，襯上清雅酒桶外形設計，戴出街實無失禮。&#13;<br> 原價：$1,480&#13;<br> 開倉價：$$680&#13;<br> </p><p>Axis時尚手鈪表</p><p>襯返工Suit又要夠大方得體，Axis呢款手鈪表就啱晒Channel，三隻純銀手鈪襯上的骰表肉，是另一返工之選。&#13;<br> 原價：$790&#13;<br> 開倉價：$395&#13;<br> </p><p>限量加推：半價搶手Hit款</p><p>以上所有款唔多啱睇，負責人特別加推兩款熱賣款式，以半價發售，話明熱賣款式，所以數量有限，睇啱就要即刻出手！&#13;<br> </p><p>ImusDrivingWatch明星都撐</p><p>ImusDrivingWatch，經過精心設計的款式，表肉的位置較傳統手表低，可以讓駕駛者在駕駛時，毋須反手亦可輕易查看時間，夠晒方便。一體式表帶連表肉設計，簡約有型，不少明星如譚詠麟、鄺美雲、鄧萃雯都是其fans！&#13;<br> 原價：$2,680&#13;<br> 開倉價：$640&#13;<br> *限量10隻&#13;<br> &#13;<br> </p><p>Axis雙色皮帶鋼表</p><p>Axis新款磨砂鋼表，簡單表面綴以小秒針，再襯上雙色真皮表帶，有黑×白襯黑表面，及藍×黑襯白表面兩款選擇，款式較中性，同Honey一人一隻真係唔錯。&#13;<br> 原價：$690&#13;<br> 開倉價：$345&#13;<br> *限量20隻</p><p>AutoShop開倉資料&#13;<br> 日期：即日起至5月18日&#13;<br> 地址：旺角彌敦道628號瓊華中心121號舖&#13;<br> 時間：12:30pm-8:00pm&#13;<br> 電話：27812861&#13;<br> 付款方法：只收現金</p></body></html>