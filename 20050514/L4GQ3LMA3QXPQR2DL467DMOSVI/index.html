<html><header><meta charset="utf-8"><title>賭神上身韋基馬飛啤搶鏡</title></header><body><h1>賭神上身韋基馬飛啤搶鏡</h1><p>韋基馬（ValKilmer）前日同米積加（MickJagger）個女JadeJagger喺倫敦百貨Selfridges出席網上賭場發布會，當日兩人獲贈籌碼賭番兩手，佢哋似乎非常投入，其後韋基馬同Jade喺記者嘅要求下影相，韋基馬重扮賭神飛啤牌㖭！據在場記者話，韋基馬影完相後，已經即時衝番埋賭枱繼續搏殺！</p></body></html>