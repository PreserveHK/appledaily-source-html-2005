<html><header><meta charset="utf-8"><title>精明消費：<br>特色立體吊燈客廳煥然一新</title></header><body><h1>精明消費：<br>特色立體吊燈客廳煥然一新</h1><p>今時今日，燈除可作為照明的用途外，其靚靚的外觀以及獨特的設計，亦可作為粉飾家居之用。大家不妨趁農曆新年將近，將屋企用舊了的燈飾來個大革新，只需轉轉Style，肯定可以為你的客廳增添新鮮感。&#13;<br>&#13;<br>記者：梁彩燕&#13;<br>攝影：副刊攝影組&#13;<br>Model：Crystal（CoolFactory）</p><p>立體吊燈　客廳搶晒鏡</p><p>吊燈通常置於客廳的中央位置，搶眼異常，幾乎人人入屋都見到。款式方面，近年多流行立體形狀，如十字架同立體公仔，用料亦好廣泛，有絲、纖維、布甚至水晶，有啲更可以自己調校長短及自砌形狀！</p><p>3D十字造型最Raw&#13;<br>尺寸：直徑30cm</p><p>以真絲做主要質料的立體十字形吊燈，外形用金屬鐵架塑造，既可做吊燈，亦可變成座枱燈。造型有點似扭計骰，有種好Raw的感覺。&#13;<br> 原價：$490&#13;<br> 特價：$441（b）</p><p>自己調校高度&#13;<br>尺寸：直徑18×高80cm</p><p>呢盞Flat吊燈，以玻璃燈罩加埋鋼鐵製成，用鐵鏈做掛具，款式設計有點似油燈。最方便係可以自行調校長短及高度，夠晒靈活。	&#13;<br> 售價：$259（a）</p><p>任你撥簾決定光暗&#13;<br>尺寸：直徑33cm</p><p>吊燈選用Polypropylene物料製成，耐熱度夠高，外形做到好似一塊塊樹葉，用家可按個人喜好或光暗，將活動式的簾調校到合適弧度，甚至完全打開。&#13;<br> 售價：$1,299（d）</p><p>全人手編織&#13;<br>尺寸：直徑30cm</p><p>以纖維做質料，燈罩全個均以人手編織而成，感覺有點似大紅燈籠高高掛，另備有綠色及橙色，更有不同的形狀選擇。&#13;<br> 原價：$150&#13;<br> 特價：$135（b）</p><p>至華麗&#13;<br>Swarovski水晶夠Grand&#13;<br>尺寸：直徑36×高60cm</p><p>意大利EmmePilight吊燈，黑色塗層玻璃燈罩，反射出獨特光線。Swarovski水晶在射燈下，顯得份外閃爍，令成個客廳即刻變得富麗堂皇。&#13;<br> 售價：$10,800(c）</p><p>考創意&#13;<br>自砌形狀夠特別&#13;<br>尺寸：直徑57×高45cm</p><p>OCC吊燈，以一個個水晶玻璃製成的小鈎，掛喺金屬框架上組合而成，𠵱家睇到的倒三角形款式，其實可以自行發揮創作力，將佢重新砌出不同的形狀，例如圓柱體或中空款式等，十分搞鬼。&#13;<br> 售價：$4,699（c）</p><p>座枱燈　質料多元化</p><p>一盞靚靚座枱燈，不但可以照明，同時亦為單調的家居添一點氣氛。不論你是鍾情搞鬼設計、抑或是高貴之選，以水晶玻璃、竹枝、甚至沙石或羽毛製造的座枱燈，都可以滿足你的要求。</p><p>前衞蘑菇Look&#13;<br>尺寸：直徑50×高34cm</p><p>呢個用PP膠製造的座枱燈，形狀似個蘑菇頭，最啱鍾意前衞擺設的用家。裏面安裝了4盞燈泡，燈泡均向不同方向照射，所以光線比較平均，營造和諧的室內氣氛。&#13;<br> 售價：$2,200（d）</p><p>羽毛燈女生最Buy&#13;<br>尺寸：直徑12.5×高22.5cm</p><p>燈光從羽毛間透出，細細盞放喺廳都幾浪漫，又有多重顏色選擇，如黃色、紅色、綠色、粉紅色、紫色同粉藍色等，雖然姣咗少少，但都幾有型格。&#13;<br> 原價：$220&#13;<br> 特價：$198（b）</p><p>保齡球Shape贏晒&#13;<br>尺寸：闊12×高39cm</p><p>保齡球樽形的座枱燈，全個用膠造，照出來的光線亦頗柔和。外形設計夠特別，不論放喺梳化旁、電視機旁都咁搶眼。&#13;<br> 售價：$380（e）</p><p>折射光線格外閃&#13;<br>尺寸：闊22.5×高30cm</p><p>燈罩以水晶玻璃製造，表面又形成不同的凹凸面，折射出來的光線零舍閃亮。以兩條電鍍鋼燈柄，扭成獨特的曲線，另有一條微微向上彎的鋼線，可用來掛手飾或鎖匙。&#13;<br> 原價：$468&#13;<br> 特價：$421.2（b）</p><p>竹製品富古典味&#13;<br>尺寸：闊25×高50cm</p><p>若你鍾愛中式擺設，呢款人手製造，極具古典美的座枱燈就啱晒你。6條支柱都用天然竹枝作支撐，其中3邊燈罩更以樹枝作點綴，加上防火紙充當屏障，光度好均勻。&#13;<br> 原價：$540&#13;<br> 特價：$486（b）</p><p>手砌玻璃燈光度足&#13;<br>尺寸：闊22.5×高17.5cm</p><p>長方柱體玻璃枱燈，以人手將一塊塊形狀同體積相若的小玻璃砌成，再扭成彎曲柱體，外形特別，另備有圓柱形、金字塔同五角形等以供選擇。&#13;<br> 原價：$550&#13;<br> 特價：$495（b）</p><p>玫瑰膠珠燈罩&#13;<br>尺寸：直徑14.5×高34cm</p><p>HOBBIE座枱燈，雖然只係傳統燈款，但燈罩鋪滿粒粒紅色玫瑰膠珠，畀人一種好嬌豔的感覺，最啱用嚟襯部屋，另有透明玫瑰款選擇。&#13;<br> 售價：$195（f）</p><p>搞鬼發光冰粒&#13;<br>尺寸：闊15.5×高15cm</p><p>IVIKEN座枱燈，成個燈罩用厚身玻璃製造，燈座底盤則為塑膠料，所以拎上手比較重身。屋企放住一粒會發光又唔會溶的冰塊，都算幾盞鬼。&#13;<br> 售價：$179（a）</p><p>最得意&#13;<br>沙石製蜜蜂巢&#13;<br>尺寸：直徑30cm</p><p>呢個座枱燈似唔似蜜蜂巢呢？佢以實心沙石製成，燈光會從小窿透出，外形設計夠晒盞鬼，成盞燈有成15磅咁重，非常重手！&#13;<br> 原價：$580&#13;<br> 特價：$522（b）</p><p>座地燈營造家居氣氛</p><p>座地燈除了為屋企提供足夠又廣泛的光源，方便你睇電視或睇書之餘，同時又可營造出唔同的效果。座地燈的光線多變，有啲可以反射到天花板或牆上、有些則向4邊照射，款式則有日式、中國庭園式或西式設計。</p><p>Sake樽夠獨特&#13;<br>尺寸：闊33×高120cm</p><p>Storm座地燈，主要以科學塑膠做出外形，再用銅做框架穩定燈籠身軀，外層則是紙質，光線柔和。加上獨特Sake酒樽外形，添置一個最能顯出品味。&#13;<br> 售價：$299（a）</p><p>縮細版屏風&#13;<br>尺寸：闊40×高110cm</p><p>以人手用藤條紮成的座地燈，有點像縮細版的中式屏風，裏面以麻布代替蠟紙或防火紙做遮光及透光，射出來的光線有微微昏暗的感覺。&#13;<br> 原價：$680&#13;<br> 特價：$590（b）</p><p>實用推介&#13;<br>可調高矮兼獨立開關&#13;<br>尺寸：底座直徑25×高188cm</p><p>JELKEN座地反光燈，同時可作閱讀燈用，兩邊燈可以獨立開關，又可以獨立調校高度。底部有轉盤俾你旋轉唔同方向，靈活方便。&#13;<br> 售價：$479（a）</p><p>款式懷舊&#13;<br>尺寸：直徑48×高156cm</p><p>全個用金屬製成的座地燈，噴上橙色外衣，夠晒Sharp。照出來光度夠強，高度唔算高，放喺大廳就好似有個小型懷舊巴士站，超級搞鬼！&#13;<br> 售價：$1,999（d）</p><p>樹脂膠框唔辣手&#13;<br>尺寸：闊25×高105cm</p><p>意大利FontanaArte嘅Sag系列座地燈，以六個燈炮組成一條直柱，款式較Young。框架以優質樹脂膠製造，耐熱度較高，唔會過度傳熱，就算家中小朋友掂到膠邊都唔會辣親手。&#13;<br> 售價：$3,280（c）</p><p>光度柔和&#13;<br>尺寸：直徑25×高129cm</p><p>OCC日式仿竹形的座地燈，表面係一層百褶面布，以營造出較穩固同挺身的效果。裏面加有一層高度耐熱的蠟紙，令透光度顯得均勻，望落去燈光較柔和。&#13;<br> 原價：$1,899&#13;<br> 特價：$569（c）</p><p>售賣點：</p><p>a）宜家傢俬	31250888	九龍灣德福廣場二期三樓&#13;<br> b）石頭記	28922866	銅鑼灣東角道24-26號東角駅140號舖&#13;<br> c）PLC燈飾	23960077	旺角道8號C一樓全層&#13;<br> d）aluminium	25774066	灣仔皇后大道東58-64號帝后商業中心地下及地庫F舖&#13;<br> e）tintliving	31043104	銅鑼灣邊寧頓街5號&#13;<br> f）francfranc	31068958	九龍塘又一城G27號舖</p></body></html>