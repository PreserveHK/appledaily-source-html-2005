<html><header><meta charset="utf-8"><title>　　嶺大頒騎呢傳媒獎 - 李八方</title></header><body><h1>　　嶺大頒騎呢傳媒獎 - 李八方</h1><p>嶺南大學噚日舉行傳媒茶敍，介紹學校明年動向同埋新任公共事務處處長Cecilia趙少梅。Cecilia以前曾經喺中電公關部做過，一上場就有新搞作。&#13;<br> 陳校長同一班傳媒行家天南地北傾完三三四、大學撥款，一班同事突然間走出嚟話有獎頒畀啲行家，啲名堂重幾得意㖭，好似最快捷敏銳獎、最cute圖片獎、最原汁原味獎呀咁，最騎呢就係「最捧場獎」，嶺南公關話，有次學校嘅活動撞正李國章臨時急call開記者會，結果啲行家走晒，嶺南嗰邊就拍烏蠅，唯一堅持出席只有《文匯》行家，所以抵攞獎。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>