<html><header><meta charset="utf-8"><title>洗衣機失靈病婦無力更換</title></header><body><h1>洗衣機失靈病婦無力更換</h1><p>由於家中的洗衣機壞了，阿萍又乏錢更換新機，她被迫返回原始年代，用雙手洗濯衣服。「屋企原本部洗衣機都係人哋畀嘅，不過半年前壞咗，𠵱家要用手洗衫，加上我隻右手早排又唔小心扭親，所以覺得特別辛苦。」阿萍苦着臉說。<br> &#13;<br> <spanclass>拾荒「扭」傷右手 &#13;<br> 五十七歲的阿萍，早年與丈夫離異，她獨力照顧一名十八歲在學女兒。阿萍本身為精神病患者，加上患耳水不平衡及風濕痛症，令她無法工作，兩母女現靠綜援金過活，日子艱苦。阿萍嘆道：「屋企開支好大，我好多時要去執紙皮、汽水罐幫補生活，就係咁，早排唔小心扭親右手，𠵱家重敷緊藥。」<br> &#13;<br> <spanclass>家電相繼損壞 &#13;<br> 由於家庭環境欠佳，阿萍家裏大部份電器皆由街坊轉贈，惟當中許多已告失靈，除了那部洗衣機外，還有廚房一具熏得漆黑的煤氣煮食爐。阿萍表示︰「呢個煮食爐成日開唔着，開着時又發出『轟轟』聲響，我好驚，擔心隨時會爆炸。」&#13;<br> 百病纏身的阿萍，盼善長能捐贈她一部洗衣機及煮食爐，改善生活。「坦白講，如果要我自己儲錢買，都唔知要儲到幾時，希望有好心人幫到我。」阿萍衷心呼籲。其苦況，有待善長伸出援手。&#13;<br> 捐款編號：C1612&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>