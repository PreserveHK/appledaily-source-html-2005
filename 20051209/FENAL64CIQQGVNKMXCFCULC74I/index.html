<html><header><meta charset="utf-8"><title>米奇手機有得刻名</title></header><body><h1>米奇手機有得刻名</h1><p>雖然上海未有迪士尼樂園，不過一部米奇手機都可以一解「粉絲」嘅相思之苦。上海移動宣布獨家推出三款限量版迪士尼手機，分別係經典米奇、妮幻花樣、粉色戀愛，每款限量八千八百八十八台。想令到限量版手機更加個性化？上海移動就提供刻名服務。為咗推廣迪士尼珍藏版手機，客戶簽約五十至二百蚊（人民幣．下同）嘅套餐，就可以低於市價至少一千蚊，甚至免費帶佢哋返屋企。</p></body></html>