<html><header><meta charset="utf-8"><title>親身經驗：迫力皮不正常損耗危險</title></header><body><h1>親身經驗：迫力皮不正常損耗危險</h1><p>筆者最近購入一輛二手車，起初各項機件亦運作正常，重找來車房Check車、換油以及更換損耗的零件。誰知買車唔到三個月，就發覺煞車時候制動力不足，但又並非迫力皮到期，又或者制動器有問題，一時間真係摸不着頭腦，及後經過專業技師檢查，才知道是車頭迫力碟到期呢！	&#13;<br>&#13;<br>記者、攝影：陳偉林&#13;<br>鳴謝：協和汽車維修（28865789）</p><p>過往，我只曉得定期Check車，最近就發現制動力不足，在車房被唧高後，才察覺到一雙前輪煞車碟表面竟呈現波浪紋，據負責人姜師傅話，由於早前更換了高溫迫力皮，加上踩煞車的壞習慣，不知不覺間，造成迫力碟有不正常損耗，好彩及時察覺。</p><p>高齡煞車碟忌高負載</p><p>由於迫力碟本身並無保險線作界定，因此一般用家不易察覺迫力碟到期出問題的危機，若然低負重下行車，煞車未必會出亂子，惟坐滿人或負重下，就容易出現收唔到車的問題，各位車迷真係要小心。</p></body></html>