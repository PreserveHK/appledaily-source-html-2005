<html><header><meta charset="utf-8"><title>伸出援手：昌叔盼有新雪櫃</title></header><body><h1>伸出援手：昌叔盼有新雪櫃</h1><p>五十九歲的哮喘病患者昌叔，早前發現家中的二手雪櫃損壞，失去冷凍功能，無法再存放藥物及餸菜，惟他無力購置一部雪櫃更換，遂向蘋果日報慈善基金求助，盼獲善長慷慨捐贈。</p><p>長期服藥　控制病情</p><p>手持哮喘藥物的昌叔歎道：「嗰部雪櫃用咗十幾、廿年都有，之前擺啲藥同埋餸入去『雪』，已經發覺啲嘢唔夠凍，間中重嗅到部雪櫃傳出『燶』味，我擔心部雪櫃隨時爆炸，到時唔知點算，咪即刻搵人搬走。」&#13;<br> 獨居的昌叔，患上哮喘病多年，須長期服藥及覆診，控制病情。他曾任職地盤及清潔散工，退休後，靠領取綜援金維生。</p><p>耗損多時　無法載物</p><p>近年，體弱的昌叔，大部份時間留在家中休養，為了減輕辛勞，他習慣每星期初購買多天的餸菜存放在雪櫃內，應付生活需要。惟近月，他發現二手雪櫃耗損，無法再存放食物，令起居生活不便。&#13;<br> 昌叔愁眉不展地說：「雖然𠵱家天氣涼，但將啲餸菜擺喺枱面，始終唔係幾衞生；老實講，若果自己有能力，都好想買番部雪櫃，但睇過平平哋買部雪櫃起碼一千幾百蚊，實在負擔唔起。」&#13;<br> 捐款編號：C1810&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>