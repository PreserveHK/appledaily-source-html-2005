<html><header><meta charset="utf-8"><title>一頭三尾乜傢伙？</title></header><body><h1>一頭三尾乜傢伙？</h1><p>「Ben仔，大個娶我做老婆好唔好呀？」慧慧深情地捉住Ben的手。Ben搖搖頭：「你大我咁多，點得?!」慧慧成日跟我講，話對Ben仔一見鍾情喎！&#13;<br>阿Ben父母David同Lisa自搬嚟第一天，就不斷要求我租一小塊田，讓他們試吓有機耕種，後來就租咗一小塊畀佢哋，結果最鍾意落田的反而係Ben。由於來自加拿大的David同Lisa覺得香港填鴨式教育唔好，Ben沒有上學，由他媽媽親自家中授課。唔知係咪真的教育方式唔同，Ben特別熱愛大自然，成日在菜田搞到成身泥。慧慧第一次見佢就係佢成身泥同我哋一齊喺魚池撈魚，剛巧撈到啲一個頭三條尾嘅幼蟲，大家唔知係乜，阿Ben就立即話係蜻蜓幼蟲，雖然後來我查過係一種同蜻蜓差唔多，但細啲嘅豆娘幼蟲，不過慧慧就覺得佢好叻。有一次又是在魚池玩撈魚，撈完後倒回池中，大家以為走啦，但阿Ben仍不斷撥水，以為佢貪玩，點知佢話驚啲魚留喺水浮蓮度會死，所以撥番佢哋落水喎。自此慧慧就愛上阿Ben了！（五十五）&#13;<br>&#13;<br>阿花</p></body></html>