<html><header><meta charset="utf-8"><title>葡萄酒杯砌足球場</title></header><body><h1>葡萄酒杯砌足球場</h1><p>韓國人熱愛足球，首爾嘅樂天百貨商店一班職員，用葡萄酒杯造咗個「足球場」出嚟。大家估下，場上有幾多隻酒杯，一百、定二百？係二百零五隻。唔知商店老闆係咪球迷呢？店裏嘅人話，今次嘅搞作，係想祝願韓國喺出年舉行嘅德國世界盃，攞到好成績。</p></body></html>