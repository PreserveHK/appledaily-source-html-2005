<html><header><meta charset="utf-8"><title>菜肉魚之BBQ事後菜：番薯茸𠝹丸子有好下場</title></header><body><h1>菜肉魚之BBQ事後菜：番薯茸𠝹丸子有好下場</h1><p>燒雞翼，我鍾……意食……」不但星爺喜歡燒雞翼，在電影裏唱過這歌，我也喜歡燒雞翼，尤其三五知己圍爐叉叉叉！只可惜，每次都總會燒剩幾件豬扒牛扒小丸子，留番第日翻煎，唔好喇啩，但又唔想暴殄天物？不如學吓Newing咁，加鹽加醋加呢加路，重新將這些差點掉進垃圾桶的東西翻新上碟，有個好下場！&#13;<br>記者：趙善怡&#13;<br>攝影：楊錦文</p><p>醬爆丸子配番薯茸</p><p>花時間：25分鐘&#13;<br> 自煮價$20/4人&#13;<br> 燒烤接近尾聲，定必有人大嗌：「之前擺落爐嘅番薯煨熟喇！趁熱食啦！」可惜此時大家都飽到上頭殼頂，重要食番薯！其實番薯茸毋須任何調味料已經好香甜，加埋醬爆丸子就更惹味！它的下場又怎會只在垃圾堆中！</p><p>有料到</p><p>雜丸（牛丸、墨魚丸、豬肉丸）半磅、番薯3條&#13;<br> &#13;<br> 調味料：醬爆排骨醬3湯匙</p><p>跟住做</p><p>1.先將番薯連皮放進滾水煲熟。&#13;<br> &#13;<br> 2.番薯去皮、切件再用匙羹壓爛上碟。&#13;<br> &#13;<br> 3.起油鑊，將丸子連同醬爆排骨醬炒勻兜熟，放番薯茸面便成。&#13;<br> &#13;<br> 煮教金句：想丸子爆得更入味，可在小丸子表面𠝹十字，以滲入醬料。</p><p>英文：FriedMeatBallsinSaucewithMashedSweetPotato</p><p>Ingredients：230gassortedmeatballs（beefballs,cuttlefishballsandporkballs）and3sweetpotatoes&#13;<br> &#13;<br> Seasonings：3tbspspareribsauce&#13;<br> &#13;<br> Method：&#13;<br> 1.Putsweetpotatoesintoboilingwaterandstewuntilcooked.&#13;<br> &#13;<br> 2.Skinthesweetpotatoesandcutthemintopieces,thenmashwithaspoonanddishup.&#13;<br> &#13;<br> 3.Heatwokwithoil,putinmeatballsandspareribsauce,mixwellandstir-fryuntilcooked,thenputtheballsontopofthemashedsweetpotatoandserve.&#13;<br> &#13;<br> Tips：Tohelpthemeatballsbetterabsorbflavor,crosscutthemonthesurfacesothatthesaucecangoinside</p><p>印尼文：BaksoSausDenganUbi</p><p>Bahan-bahan：230grambaksocampur（baksosapi,baksocumi-cumidanbaksobabi）,3buahubi&#13;<br> &#13;<br> Bahanbumbu：3sendoksupsausrusukbabi&#13;<br> &#13;<br> Caramembuat：&#13;<br> 1.Rebusubihinggamatang(jangankupaskulitnyadulu).&#13;<br> &#13;<br> 2.Kupasubidanpotongkecil,laluhaluskannyadngsendok,hidangkan.&#13;<br> &#13;<br> 3.Panaskanpanci,masukkanbaksodansausrusukbabi,adukrata,tumisnyahinggamatang,letakkannyadiatasubi.&#13;<br> &#13;<br> Tips：Andadapatmemotonghuruf十diatasbaksosupayabaksonyalebihmudahmeresaprasasaus.&#13;<br> &#13;<br> 繙譯：語言專家諮詢公司&#13;<br> （23648988）</p><p>鮮粟米粒腸仔粒豆腐&#13;<br></p><p>花時間：25分鐘&#13;<br> 自煮價$9/4人&#13;<br> 新鮮粟米香甜、香腸惹味，兩者加埋配合上湯燴過的滑豆腐，簡單易煮又有營養。加上顏色豐富，小朋友同大人都咁喜愛啦！</p><p>有料到</p><p>水豆腐2件、粟米1條、腸仔4條&#13;<br> &#13;<br> 調味料：鹽、糖各1/4茶匙、生抽1茶匙</p><p>跟住做</p><p>1.用刀削下粟米粒，香腸切粒備用。&#13;<br> &#13;<br> 2.豆腐切件放上碟，加入上湯蒸10分鐘。&#13;<br> &#13;<br> 3.起油鑊，將粟米及香腸粒加調味炒熟，淋上豆腐面即成。&#13;<br> &#13;<br> 煮教金句：倘若想豆腐堅固一點，方便小朋友食用，可改用硬豆腐及將之切粒。</p><p>辣辣雜肉豬仔包</p><p>花時間：15分鐘&#13;<br> 自煮價$30/4人&#13;<br> 剩下的豬扒牛扒，煎熟齋食唔係話唔得，普通兼無新意囉！把它加辣再用來夾麵包吃，豈不是會更吸引！好食過你去甚麼茶餐廳排隊食豬扒包啦！</p><p>有料到</p><p>豬扒2件、牛扒、雞扒各1件、蒜頭2顆、辣椒2隻、豬仔包4個&#13;<br> &#13;<br> 調味料：辣醬3茶匙</p><p>跟住做</p><p>1.所有肉扒切成條狀。起油鑊，先行爆香蒜頭及辣椒，加入雜肉條及辣醬兜勻炒熟，上碟。&#13;<br> &#13;<br> 2.豬仔包放進微波爐叮熱，再將雜肉條放入豬仔包內便可食用。&#13;<br> &#13;<br> 煮教金句：由於肉類本身已經醃過，帶有特定的味道。因此，只要加入辣醬調味，提升原有味道已足夠！</p><p>雜菌海鮮鮮打番茄湯&#13;<br></p><p>花時間：25分鐘&#13;<br> 自煮價$20/4人&#13;<br> 番茄酸酸甜甜，夠晒醒胃！將之代替忌廉鮮打海鮮湯就更健康！而且，菌類不宜耐放，乾脆拿來配鮮打番茄湯一起滾就認真Fit晒！</p><p>有料到</p><p>雜菌（草菇、豬肚菇、雞髀菇）、魚柳1件、魷魚1件、番茄3個、芫荽1棵&#13;<br> &#13;<br> 調味料：鹽及胡椒粉適量</p><p>1.雜菌、魚柳及魷魚切碎，備用。雜菌汆水。&#13;<br> &#13;<br> 2.番茄可切件或原個用水煲熟，去皮後攪爛。&#13;<br> &#13;<br> 3.番茄碎加水再煲，湯滾後放下所有配料，將之滾熟便成。&#13;<br> &#13;<br> 煮教金句：用攪拌機打爛番茄，口感會更佳，番茄更為出味。</p></body></html>