<html><header><meta charset="utf-8"><title>今日開倉：慳過千掃黑鋼雙雄</title></header><body><h1>今日開倉：慳過千掃黑鋼雙雄</h1><p>任你一身名牌靚衫、至In潮服，若然配以「老廟」A貨表一隻，觀音頭、掃把腳，即時穿崩。時至今日，手表已不只是為了報時用，更屬於Fashion一環。所謂「人靠衣裝，佛靠金裝」，有隻靚表照住返工，都醒神過人。今次減價首選係ALFEX同KatherineHamnet兩隻黑鋼靚表，都係潮流之選！&#13;<br>&#13;<br>記者：鄺天樂　&#13;<br>攝影：黃子偉　&#13;<br>Models：Rainbow&amp;Alex@Salvodar</p><p>KatherineHamnett黑武士</p><p>曾經一度賣斷市的KatherineHamnett黑武士，小三針計時表設計，全黑極酷表身，男女合用，絕對係型人尋表首選！今次返貨之餘重割喉價勁減$1,000，要入貨係時候！&#13;<br> &#13;<br> 原價：$2,980&#13;<br> 開倉價：$1,980</p><p>全球限量黑鋼ALFEX</p><p>ALFEX全球限量出產199隻的黑鋼計時腕表，黑鋼表身連表面，配以白色數字，加上紅色秒針，黑、白、紅三色合併奪目耀眼！今次限售8隻，想買就要行快兩步喇！&#13;<br> &#13;<br> 原價：$3,680&#13;<br> 開倉價：$2,016（每人限買一隻）</p><p>美國GANT簡約之選</p><p>美國高級戶外牌子GANT的手表系列，全線瑞士製造，圓形銀色表面大方得體之餘，以刻度代替數字，更見設計簡約，GANT本身是美國的戶外、旅行服牌子，估唔到手表設計咁斯文大方。&#13;<br> &#13;<br> 原價：$2,380&#13;<br> 開倉價：$1,190</p><p>二八折買Diesel情侶表</p><p>這對Diesel藍色表面情侶表，不銹鋼殼連鋼表帶，配以按鈕式安全帶扣及強化耐磨鏡片，原價差不多成千蚊隻，𠵱家二八折唔使就買到一對！&#13;<br> &#13;<br> 原價：各$970（一對$1,940）&#13;<br> 開倉價：一對$550</p><p>杏色表身，四方大表面突顯出橙色指針，先搶了頭輪收視！表殼以膠質製成，感覺年輕有型。&#13;<br> &#13;<br> 原價：$1,760&#13;<br> 開倉價：$599</p><p>其他勁減筍貨</p><p>ALBA的StreetGear表面特大，方便好動一族運動時佩戴。腕表設有日常響鬧功能外，重可以記錄低三百個跑圈速度，兼備50米防水功能，並有紅、綠兩色以供選擇。&#13;<br> &#13;<br> 原價：$1,230　&#13;<br> 開倉價：$199</p><p>備有多種顏色選擇的Casio鋼帶跳字表，有夜光功能、計時、鬧鐘等功能，配以弧面玻璃及不銹鋼表帶，減價賣$118咋，抵！&#13;<br> &#13;<br> 一律開倉價：$118</p><p>這隻CasioProtrekPRG-80系列，具有海拔及氣壓變化指針，數據儲存等功能，登山至啱。限售30隻。&#13;<br> &#13;<br> 原價：$1,780&#13;<br> 開倉價：$1,298</p><p>售賣點：MidpointTimeCo.（21366838）&#13;<br> 旺角彌敦道580A潮流特區一樓25-26號舖&#13;<br> 開倉日期：即日起至10月31日&#13;<br> ＊部份信用卡可享有6個月或12個月免息分期，詳情致電查詢店員。</p></body></html>