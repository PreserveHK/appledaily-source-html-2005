<html><header><meta charset="utf-8"><title>菜肉魚2：由私房菜做到地舖當街擺囍宴</title></header><body><h1>菜肉魚2：由私房菜做到地舖當街擺囍宴</h1><p>灣仔星街一帶，雖不如中環或是銅鑼灣般熱鬧，不過就靜中帶旺，短短幾條街就有十多間食肆，除了有西式餐廳之外，也有港式和中式食店，當中有由名人開辦的食店，亦有極具歷史意義的餐廳。歎完右版餐廳等豐富菜式，食埋以下甜品先叫Perfect㗎嘛！&#13;<br>&#13;<br>記者：梁學文　攝影：陳陶鈞、黃子偉</p><p>G囍宴甜藝　Jacky鍾意夠幽靜</p><p>囍宴起初是私房菜館，老闆Jacky（余健志）看中永豐街四周由發展商重新鋪設，於是便在這裏開辦「囍宴甜藝」，主打賣甜點。Jacky謂：&#13;<br> 「我鍾意呢度係因為周圍唔係咁繁忙，一來靜中帶旺，二來附近將會有個公園仔，更加有一份悠閒感。」</p><p>十足小型博覽館</p><p>說回店內，因為沿斜路而建，樓底特別高，增加了店內的空間感。整間食店的裝潢全由Jacky一手包辦，採用紅白對比的顏色，既配合囍宴的主題，而且又搶眼奪目。Jacky本身喜歡做陶雕和畫畫，亦喜歡收集來自不同地方的作品。因此店內用了不少雕塑和藝術畫作擺設裝飾，增添了食店的藝術氣息。「我最鍾意係呢個喺台灣買叫靜思嘅陶雕，我重有其他收藏，會定時更換。」</p><p>私房石榴乳酪雪糕$25&#13;<br>自家製香甜</p><p>用乳酪做雪糕食多少也不怕胖，最適合女士們。雪糕自家製，味道跟外面的不同，石榴味道則香甜。</p><p>榴槤飄香糯米飯$38&#13;<br>椰子混香</p><p>一上枱就聞到很濃郁的榴槤味，當中亦夾雜椰子的香味。用上新鮮榴槤肉和椰汁，再混入斑蘭葉打成榴槤醬，食時最緊要是與糯米飯撈勻吃，唔太膩亦可吃到啖啖榴槤肉。</p><p>擔擔冷麵$48&#13;<br>少辣惹味</p><p>用日本拉麵做擔擔麵，口感比平時特別，中日Fusion又頗合拍。味道雖有些少辣，不過夠惹味。</p><p>囍宴甜藝（28336299）&#13;<br> 地址：灣仔永豐街8號地下&#13;<br> 座位：46個&#13;<br> 營業時間：12:00nn-11:00pm</p><p>H一碗麵　老闆愛食麵</p><p>「一碗麵」的周老闆喜愛四圍食，亦愛煮給人客食。周老闆因為最愛吃麵，所以就開了這間麵館，一方面滿足自己愛吃麵，另一方面則希望把中國的麵食帶給客人。這裏最吸引的是麵食的湯底，每款湯都落足料。除麵食外，同時也提供多款小食。另一特色是他們的日本麥茶，入口似咖啡，味道夠特別。</p><p>三蝦香葱麵$90&#13;<br>湯底熬足2日</p><p>湯底用歐洲入口的甜蝦做，用蝦殼和蝦子等熬足兩天。蝦麵有蝦仁、蝦子和蝦乾，配合自家製上海麵和鮮蝦湯，味道清甜鮮味。</p><p>一碗麵（25283821）&#13;<br> 地址：灣仔星街2號地下&#13;<br> 座位：13個&#13;<br> 營業時間：11:00am-11:00pm</p><p>I德如　同區老行尊</p><p>早前我們介紹過的德如老舖，真係飽都要嚟嗒吓，五十年歷史是這區開業最長的食店，可謂見證着這一區的發展。一代傳一代的家庭式經營，店內的用具好些更是老闆自製，就如沖茶的茶袋，就是用自家做的扣布。</p><p>熱奶茶$8&#13;<br>3款茶葉沖泡</p><p>這裏最好賣的是奶油多（$6）及熱奶茶，後者用上三款茶葉沖泡，香滑有茶味。</p><p>德如（25280713）&#13;<br> 地址：灣仔進教圍光明街2號側&#13;<br> 座位：60個&#13;<br> 營業時間：7:00am-6:30pm（公眾假期休息）</p></body></html>