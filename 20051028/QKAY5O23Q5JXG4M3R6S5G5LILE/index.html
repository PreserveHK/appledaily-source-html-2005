<html><header><meta charset="utf-8"><title>狄龍睇好城城稱帝</title></header><body><h1>狄龍睇好城城稱帝</h1><p>噚日港台搞咗個《百年夢工場》記者會，（左起）謝賢、劉家輝、鄭佩佩同狄龍都有去。狄龍話佢有睇外甥林海峰之前搞嘅talk騷，重話：「我覺得講家庭嗰度可以放番喺前啲，由淺入深，𠵱家好似黐住咗。」至於今屆嘅金馬獎，狄龍就話睇好郭富城得獎。</p></body></html>