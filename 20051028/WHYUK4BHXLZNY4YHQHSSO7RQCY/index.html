<html><header><meta charset="utf-8"><title>派完袋派街招救收視<br>盧海鵬爆粗笑死元秋</title></header><body><h1>派完袋派街招救收視<br>盧海鵬爆粗笑死元秋</h1><p>盧海鵬和元秋日前為處境劇《喜有此理》開工，秋姐仍未熟習拍劇模式，要喜劇始祖鵬哥從旁提點。鵬哥發揮搞笑本色，經常在對稿時爆粗，令秋姐無所適從，逗得大家發笑。</p><p>亞視推出處境喜劇《喜有此理》，以新鮮時事為主題，亞視邀請了喜劇始祖盧海鵬、元秋和樓南光等前輩，再加上年輕一代藝員吳亭欣、郭家頤等配合演出，日前麥家琪亦加入《喜》劇客串，再添新元素。</p><p>收視僅五點</p><p>由於劇集屬即播形式，故藝員每早均要開會才拍攝，雖然過程緊迫，令藝員喘不過氣，但眾人開工時亦相當投入。日前劇中藝員齊集亞視總台開工，首次接拍電視劇集的元秋對走位及念對白均不熟習，鵬哥見狀即從旁提點，不過鵬哥對稿時經常口痕痕大聲爆粗，幸眾人未有被鵬哥此舉嚇窒，反而開心發笑，即時令緊迫氣氛緩和。&#13;<br> 秋姐坦承自己未能掌握拍攝方式，她說：「我啲廣東白話唔係太好，所以講對白唔通順，加上要即日背稿，同拍開嘅電影好大分別。有鵬哥提我已經好好多，我第一日開工笑到收唔到聲，尤其鵬哥爆一句粗我都唔知點接好，應該合作多啲會純熟啲。」劇集首播只有五點收視（約三十三萬觀眾），鵬哥則在旁打趣說：「我唔理收視，最緊要我冇事，我哋為呢套劇又要派袋（環保袋），遲啲重派街招。」</p><p>麥家琪續約</p><p>麥家琪日前首日開工，飾演啤酒妹，拍《喜》劇是她與亞視續約後首項工作，麥家琪說：「幾日前同亞視續咗經理人約，我唔介意有錢大家搵，我又唔係十萬日薪，有人幫我處理工作重好啦。」&#13;<br> 採訪、攝影：卓寶花</p></body></html>