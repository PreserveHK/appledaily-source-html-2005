<html><header><meta charset="utf-8"><title>揭《黑社會》真人真事<br>18歲林雪得罪大佬硬吞湯匙</title></header><body><h1>揭《黑社會》真人真事<br>18歲林雪得罪大佬硬吞湯匙</h1><p>電影技工出身的林雪，早年獲杜琪峯賞識轉投幕前發展，更憑《PTU》一片榮膺金紫荊獎的「最佳男配角」，演技備受肯定。原來林雪一生傳奇，十八歲時曾因少不更事，得罪人被迫吃下湯匙，而此段經歷近日更被杜琪峯搬上銀幕，在《黑社會》中重現。</p><p>由杜琪峯執導的三級電影《黑社會》，上映七日截至前日為止，票房共收八百多萬元，成績理想。《黑》片以揭露黑社會真實面貌作招徠，如張家輝飾演的黑幫分子被大佬梁家輝迫吃湯匙一幕，角色性格帶點喪的家輝竟將湯匙壓成碎粉狀後吞下肚，情節十分震撼。原來此幕戲乃改編自真人真事，而且主人翁更是有份參演《黑社會》一片的林雪，昨日記者向林雪求證此事時，他亦直認不諱。</p><p>最佳配角&#13;<br>演技獨特備受好評</p><p>林雪早年在杜琪峯的製作公司擔任電影技工，其後遇上伯樂杜琪峯，參演電影《暗花》，因杜琪峯賞識其獨特的演戲風格，於是安排他離開技工的崗位，跳到幕前演出，正式成為電影演員，曾參演的電影包括有《鎗火》、《PTU》及《大事件》等，更憑《PTU》奪得香港金紫荊獎的「最佳男配角」獎，演技備受好評。&#13;<br> 杜琪峯日前在銀河映像公司接受記者訪問時，說：「我開始籌備《黑社會》部戲時，要搵好多人畀一啲真實嘅資料，而林雪就話畀我聽，佢曾經喺好年輕時，因為得罪人，當場俾人迫食湯匙，所以我就將呢段故事搬上銀幕，而其他情節就係由其他江湖中人畀料我哋去拍嘅，所以部戲係拍得幾真實。」&#13;<br> 記者昨日致電向林雪求證時，他直認不諱，更表示當年食湯匙一幕至今歷歷在目。林雪說：「嗰陣我得嗰十八歲，講嘢得罪咗啲大哥，咁人哋要我食湯匙，嗰陣血氣方剛，要我食咪食囉！可能當時因為好激動，先會食得落肚，嗰位大哥後來見我真係食落肚就同我講：『算啦！我講嘢咪當真。』咁當時我就唔係成隻湯匙食晒嘅。」&#13;<br> 問到林雪當年吃完湯匙後可有感到肚子不舒服？他笑說：「咁又冇，可能嗰陣重後生，頂得順啦！每個人年輕時都會做過一啲好瘋狂嘅事。」</p><p>驚聞真相&#13;<br>張家輝：真係服咗佢</p><p>而負責演繹林雪當年此段真人真事的張家輝，昨日被問到此事時，他在電話中笑說：「我拍嗰陣只知係真有其事，完全唔知個故事主人翁係林雪，佢真係厲害，當時我係食假嘅道具湯匙，拍嗰陣我都唔係真係食落肚，但林雪就堅到真係食真湯匙，真係服咗佢。」&#13;<br> 此外，《黑社會》續集《以和為貴》將於明年三月上映，而下月中杜琪峯會為寰亞公司開拍新片《放逐》，演員有黃秋生、張家輝、任賢齊和何超儀等，原本該片計劃到墨西哥取景，其後因製作成本問題，只好轉到澳門拍攝。&#13;<br> 採訪：陳月媚</p></body></html>