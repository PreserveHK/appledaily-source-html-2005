<html><header><meta charset="utf-8"><title>內地拍劇悶出幻覺<br>方中信攬肥佬晶毛管戙</title></header><body><h1>內地拍劇悶出幻覺<br>方中信攬肥佬晶毛管戙</h1><p>方中信早前到內地拍攝由王晶監製的劇集《浴火鳳凰》，同劇有一位女演員與王晶同名同姓，方中信笑言每次與她演感情戲時，總會想起肥胖的監製王晶，不期然便毛管戙。</p><p>方中信早前為拍攝由王晶監製的劇集《浴火鳳凰》，先後到上海、昆明及北京開工，劇中他周旋在兩位內地美女演員王晶及黃奕之間，但每次面對女演員王晶時，他總會忍不住笑，因為對方的名字經常令他腦海中浮現監製王晶的肥胖身影。</p><p>大讚黃奕</p><p>方中信表示在劇中與王晶有不少對手戲，他笑說：「每次見到佢我就會諗起肥佬晶，重要同佢談情，當然會毛管戙。而女主角黃奕就飾演年輕版嘅馮寶寶，今次真係令我過足戲癮，同寶寶姐鬥戲不知幾開心。不過喺內地拍劇生活好平淡，每日收工就返酒店，我唔嫖唔賭，有時真係好悶。」&#13;<br> 而拍攝《浴》劇期間，黃奕跟趙薇男友汪雨的緋聞傳個不停，對此方中信笑說：「黃奕係一個好專業嘅演員，喺片場我當然冇問過佢有關緋聞嘅問題，雖然我同佢係第一次合作，但我發現佢演戲好自然，所以我同佢都幾合拍。」</p><p>發燒發冷</p><p>而剛完成《浴》劇的方中信，近日又要到北京拍攝新片，當地氣溫急降至四度，加上在郊外開工，令方中信忽然病倒，發燒又發冷，他無奈地說：「人在異鄉病咗真係好淒涼，睇完醫生重走去做按摩同刮痧，希望快啲好番，好彩呢部戲好快就會拍完。」&#13;<br> 採訪：蔡丹</p></body></html>