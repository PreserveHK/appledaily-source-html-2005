<html><header><meta charset="utf-8"><title>稱帶港姐返屋企傾偈<br>忠仔認定鍾麗淇係家人</title></header><body><h1>稱帶港姐返屋企傾偈<br>忠仔認定鍾麗淇係家人</h1><p>梁榮忠早前被指於九十六小時內周旋四女當中，並背着女友鍾麗淇帶港姐朱凱婷返家，忠仔昨直認朱凱婷曾到訪其寓所，但表示兩人只是傾偈，又向女友鍾麗淇派定心丸，公開表示認定對方為終身伴侶。</p><p>梁榮忠昨日為新城電台錄廣播劇，對於被雜誌指背着女友鍾麗淇，連𠝹朱凱婷、袁彌明及朱慧敏三位港姐，忠仔說：「我何德何能呀？多謝誇獎，真係受之有愧。」</p><p>聞賤男得啖笑</p><p>對於被指朱凱婷於忠仔家中短敍兩小時，他說：「上屋企就一定搞嘢咩！大家只係傾偈，唔好將咁簡單嘅嘢塗污晒，真係人言可畏。」&#13;<br> 忠仔表示女友未有因此而生氣，他更乘機表示認定對方為終身伴侶，他說：「我嘅生活好簡單，冇大家諗得咁多女朋友，只係有一個同我有關係，就係鍾小姐，其他唔好介懷，我已有一個好好嘅女朋友，將來亦係自己家人，大家唔使再去懷疑同好奇。」&#13;<br> 忠仔對於被稱為「賤男」只當笑話一則，他說：「稱號鍾意點寫就點寫，只係得啖笑。」</p><p>克勤帶笑力撐</p><p>至於梁榮忠好友的李克勤前晚與陳小春、Kary及Soler等在無綫將軍澳電視廣播城演出《勁歌金曲》，克勤說：「佢執到，久旱逢甘露，忠仔唔係水性楊花嘅人，佢玩瑜伽都咁耐，好難轉變，我唔抵得佢囉，佢就咁多女，我就返屋企食齋。不過講真，車人返屋企OK，但有下文就唔係幾好，佢話晒玩瑜伽咁耐，隻腳擺到上頭。」看來他力撐瑜伽導師鍾麗淇。&#13;<br> 此外，有傳聞指張栢芝懷孕，陳小春聽後即說：「恭喜佢噃，有BB就要退出影圈。」記者告知小春，栢芝已否認懷孕時，他又說：「聽聞佢好恨生BB，有就好啦。」&#13;<br> 採訪：卓寶花、王崇穎　&#13;<br> 攝影：何榮亮</p></body></html>