<html><header><meta charset="utf-8"><title>抗癌天使重遇緋聞王子<br>唐寧冧吳卓羲齊齊行善</title></header><body><h1>抗癌天使重遇緋聞王子<br>唐寧冧吳卓羲齊齊行善</h1><p>唐寧近期為由世界各地癌症專家組成的「癌轉譯研究組織」擔任慈善大使，她將探訪癌症病人及為該機構推廣治癌科技。唐寧笑言與她傳緋聞的吳卓羲亦是善心人，更謂必會請他一起為病人送暖。</p><p>唐寧最近獲「癌轉譯研究組織」委任為慈善大使，任期一年，她更是該組織成立以來首位獲委任推廣治癌工作的藝人。唐寧表示她本應於下月到日本出席組織會議及探訪當地癌症病人，奈何因拍攝新劇《潮爆大狀》，未能度期出席，令她甚感失望，但唐寧已承諾日後必盡力推廣關注癌症患者工作，為他們帶來新希望。</p><p>憂情緒失控</p><p>唐寧日前接受本報電話訪問時說：「其實我今次幫呢個團體，係知道佢哋有一種新療法，可以令癌症病人冇咁辛苦，亦唔需要接受化療，係用一啲新藥物、新科技醫治，將病人嘅痛苦減低。個會會安排我探訪癌症病人，但我真係好驚自己喊，我知道唔應該咁，好似重慘過人哋，我都會盡量控制，希望病患者可以有希望同開心啲。」&#13;<br> 據知今次唐寧擔任慈善大使的工作量不輕，但她在近一年未曾停過拍劇，休息時間甚少，而她依然爽快地說：「係好值得喎，做多多都冇所謂，點辛苦都冇問題，可以幫到人喎！」</p><p>提緋聞麻痹</p><p>早前唐寧與曾傳緋聞的吳卓羲合演新劇《亂世佳人》，因而令兩人再傳緋聞，問唐寧會否邀請對方幫忙、為病人送上關懷？她笑道：「問到佢佢會幫，佢都係個善心人，都想多啲人知道有啲新嘅治癌科技，幫到多啲病人。」&#13;<br> 不過，當提到他倆的緋聞傳完又傳，唐寧沒好氣地說：「次次影嚟影去都係喺片場，套套劇都話又力𠝹、又翻𠝹，但大家知乜事，傳到都麻痹啦！」&#13;<br> 採訪：朱倬誼　攝影：林德雄&#13;<br> 髮型：James@Lobby&#13;<br> 服裝、場地：Bauhaus</p></body></html>