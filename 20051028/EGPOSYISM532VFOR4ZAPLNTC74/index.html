<html><header><meta charset="utf-8"><title>韓風襲港　乘機搵真銀<br>宋芝齡出VCD玩轉首爾</title></header><body><h1>韓風襲港　乘機搵真銀<br>宋芝齡出VCD玩轉首爾</h1><p>宋芝齡及李力持日前為推出的VCD「韓遊宋芝年」，在銅鑼灣舉行簽名會，教大家玩轉韓國首爾，這對當地文化及生活向有研究的宋芝齡來說，自然輕而易舉。</p><p>近年韓風襲港，不少港人紛紛到韓國旅行，而本身擁有一半韓國血統兼操得一口流利韓文的宋芝齡亦乘勢推出三隻介紹韓國吃、渴、玩、樂的VCD，包括「韓遊宋芝年」、「休閒觀光美食篇」及「Shopping購物篇」，更找來好友李力持擔任嘉賓主持。</p><p>閱讀風氣弱</p><p>日前兩人於銅鑼灣皇室堡舉行簽名會，吸引不少市民圍觀，而大會更即場送出十隻由兩人親筆簽名的VCD予市民。是次製作由李力持旗下「力出版」負責，他表示是次投資約六位數字，李力持說：「因為香港人嘅閱讀風氣比較弱，反而香港影碟嘅市場發展好好，成隻碟嘅價錢好大眾化，嚟緊我哋重會推出介紹韓國有關美容同整容嘅VCD。」&#13;<br> 本身曾於韓國讀書的宋芝齡，對於介紹韓國好玩熱點，簡直易如反掌，但原來七日旅程當中，亦有令她印象深刻的地方，她說：「喺碟裏面有介紹韓劇《浪漫滿屋》拍攝嘅地方，重有間玻璃屋，真係好靚。」</p><p>護甲有心得</p><p>宋芝齡又表示在旅行時亦不忘扮靚和購物，包括四出搜羅不同顏色的指甲油，她說：「我覺得每個季節都可以搽唔同顏色嘅指甲油，我自己就好鍾意搽鮮紅色同黑紫色，而每次搽甲油之前，我都會幫啲手指搽維他命E。」&#13;<br> 採訪、攝影：王崇穎</p></body></html>