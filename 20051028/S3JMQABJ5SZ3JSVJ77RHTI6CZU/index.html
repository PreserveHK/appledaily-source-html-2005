<html><header><meta charset="utf-8"><title>官恩娜Fans硬闖記者會</title></header><body><h1>官恩娜Fans硬闖記者會</h1><p>官恩娜（Ella）、何韻詩、蔣雅文、衞蘭、吳浩康及港姐葉翠翠、林莉、鄧上文等，昨日於尖沙嘴出席無綫《萬眾同心公益金》活動，早前拿出屋契狂追Ella的男fans昨日又硬闖記者會，最後要勞動工作人員請走。問到Ella可有勸對方時，她說：「我冇機會同佢傾，雖然佢係有啲過火，但都係嚟支持我，希望佢唔好再咁瘋狂喇。」</p><p>阿詩明年開騷</p><p>何韻詩前晚捧好友容祖兒演唱會時表現十分興奮，全程大叫大跳，阿詩說︰「睇親熟朋友做騷，我去支持就會發神經，為咗朋友我形象可以毀於一旦，因為若然我做騷，我都想班朋友睇得投入啲！」阿詩表示公司已入紙紅館申請場地，大概明年可舉行演唱會，問到會否以性感形象上陣時，她說：「我驚啲觀眾睇到我咁會走晒。」&#13;<br> 採訪：王崇穎&#13;<br> 攝影：林德雄</p></body></html>