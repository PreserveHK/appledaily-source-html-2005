<html><header><meta charset="utf-8"><title>今日開倉：<br>時髦賀年服減價大人細路都有份</title></header><body><h1>今日開倉：<br>時髦賀年服減價大人細路都有份</h1><p>農曆新年就快到，為家居大翻新之餘，千萬不要忘記為自己和囡囡扮靚靚。今次介紹的大特賣，全是中式賀年服，款式Design特別，與市面一般常見款式有所不同，大量起用今年時興的毛毛領設計，給人煥然一新的感覺。想以平到接近5折的價錢買到正貨，只得三日機會咋！&#13;<br>&#13;<br>記者：梁彩燕&#13;<br>攝影：陳智良&#13;<br>Models：Bowie&amp;Cherry（CoolFactory）</p><p>新年要做PinkLady</p><p>受女士鍾愛的粉紅色，用在新穎設計的織錦外套上，效果特別。匙羹領設計，衫邊同領位都以人造毛綑邊，圖案以紫色同金線做襯托，超靚！</p><p>小童套裝好抵買&#13;<br>&#13;<br>扮小格格</p><p>呢條金黃色長袖織錦短裙仔，着起即刻變成小格格。以兔毛綑邊，撞埋紅色鈕同紅色圍邊，夠晒搶鏡！</p><p>織錦裙送埋斜孭袋</p><p>紅色織錦背心裙，繡有水仙同紅花圖案，連埋斜孭手袋一個。</p><p>$70超值套裝</p><p>一套有齊抓毛背心裙、娃娃織錦外套及小手袋。外套同手袋有梅花圖案，外套領邊更有小毛球作點綴。</p><p>夾棉套褲</p><p>織錦夾棉套褲，金色衫身再加上粉紅色蓮花，衫腳邊又有趣致的雲海圖案，勁Cutie！</p><p>可除毛毛袖</p><p>呢款夏威夷花花長袖短裙，上半身係抓毛，袖口的毛毛小袖可以拆除。怕凍親頸仔？唔怕！一套有埋毛毛頸巾，實夠暖！</p><p>女士靚款市面少見&#13;<br>&#13;<br>娃娃織錦突破傳統</p><p>突破性以娃娃裝作為傳統賀年服的設計，織錦夾棉外套，厚身夠暖。繡滿咗竹葉花紋，稍為闊大的袖口設計同4粒大鈕款式，市面絕對罕見。</p><p>雙面織錦中國服</p><p>青綠＋桃紅色雙面織錦中國服，可謂是最Sharp之選，質料又薄又輕身，若想再搶眼啲，可以將袖口向外反摺，效果撞得更明顯。</p><p>夾棉外套款式新</p><p>粉紅色暗花織錦外套，兔毛企領，夾棉質料，只於領位設暗釦，款式時尚高貴！</p><p>絲綿棉衲兩面着</p><p>要數傳統又保暖的賀年服，首推絲綿棉衲！一般都要幾百蚊一件，呢件桃紅色配黑色的雙面款式，只售$300。</p><p>今年Hit爆雙面披肩</p><p>今季Hit爆的兔毛披肩，以雙面設計，另一面為織錦，夠晒有特色，肩膊及手臂都可以保暖。</p><p>混合絲綿夠晒暖</p><p>以琵琶襟設計的織錦Top，混合絲綿質料，較厚身保暖。款式極富中國色彩，彩藍色令人看起來精神奕奕！</p><p>毛毛背心窈窕淑女</p><p>這套較特別的綠色織錦背心，以銀線繡滿牡丹花圖案，夾棉質料，同時綑有兔毛邊！</p><p>Allure減價資料：</p><p>日期：1月29日至1月31日&#13;<br> 時間：11:00am-9:00pm（星期六、日）&#13;<br> 1:00pm-9:00pm（星期一）&#13;<br> 地點：葵芳葵涌廣場一樓消費站1009店&#13;<br> 電話：31141312&#13;<br> 備註：購物滿$500可以信用卡簽帳</p></body></html>