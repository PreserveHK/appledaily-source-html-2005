<html><header><meta charset="utf-8"><title>GEOMP3機夠細身</title></header><body><h1>GEOMP3機夠細身</h1><p>GEOMP3機夠細身韓國品牌GEO，唔單止其手機體積夠細，就連新推出嘅MP3機都一樣係咁細。新機P510體積只有39×58mm，就等於將兩粒2A電拍埋咁上下，袋落褲袋真係唔係咁易搵得到，所以建議都係掛番上頸穩陣啲！雖然機身細細，不過內置容量都有256MB，對於只係由天水圍去將軍澳返工嘅用家，嗰「個零兩個鐘頭」車真係難唔到你！除咗細之外，廠方更強調P510係全港最細具備4行雙色OLED嘅MP3機，畫面超光猛，唔好話夜晚，日光日白都肯定睇到！功能上就有收音機、播放速度調節、錄音及7種播放模式，若果國產MP3機唔o岩你口味，P510都係唔錯選擇！&#13;<br>&#13;<br>記者、攝影：劉耀祥&#13;<br>查詢：26377113</p><p>PROFILE&#13;<br> 播放格式：MP3、WMA、ID3Tag&#13;<br> 錄音格式：WAV、ACT&#13;<br> 功能：收音機、播放速度調節、70小時錄音、7種播放模式&#13;<br> 接駁模式：USB2.0&#13;<br> 電池：內置鋰電池&#13;<br> 使用時間：7小時&#13;<br> 體積：58×30×13.3mm&#13;<br> 重量：20g</p></body></html>