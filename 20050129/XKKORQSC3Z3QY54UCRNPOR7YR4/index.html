<html><header><meta charset="utf-8"><title>《台風》場地著火幸無人傷</title></header><body><h1>《台風》場地著火幸無人傷</h1><p>一齊合演新片《台風》嘅張東健同李政宰，前日雖然已經拍完泰國嘅戲份返咗韓國，但套片喺南韓飛機測試場搭建嘅外景場地噚日朝早發生火警，好彩火勢喺三十分鐘內已經撲滅，冇人受傷，而張東健同李政宰拍完韓國戲份後會到俄羅斯取景。此外，裴勇俊喺《冬日戀曲》內嘅居所主人，最近話有意將間屋賣畀政府。</p></body></html>