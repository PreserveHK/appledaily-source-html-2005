<html><header><meta charset="utf-8"><title>熱水爐壞了母子盼援手</title></header><body><h1>熱水爐壞了母子盼援手</h1><p>天寒地凍，楊女士母子家中因為欠缺熱水爐，每天沐浴也要咬緊牙關，十分難受。「呢個冬天，囝囝已經有幾次因為沖涼冷親要睇醫生，所以我真係好想裝番部熱水爐，唔使咁辛苦。」楊女士訴說家中的苦況。<br> &#13;<br> <spanclass>「囝囝沖涼冷親」 &#13;<br> 三十四歲的楊女士，為家庭主婦，與任職護衞員的丈夫育有一名六歲半兒子；近年夫妻感情轉淡，兩人現正辦理離婚手續，兒子交由楊女士撫養，母子靠綜援金生活。&#13;<br> 楊女士月前獲房屋署恩恤分配公屋，開展新生活，惟近日廁所的一具煤氣熱水爐突然失靈。&#13;<br> 「煤氣公司職員上門幫我檢查過，發現裏面有啲零件壞咗，加上呢部爐係十幾年前買落，換零件好貴、而且都未必配得番，職員勸我買過部新啲重化算。」<br> &#13;<br> <spanclass>無錢更換新爐 &#13;<br> 奈何楊女士無力花三千元購買一部煤氣熱水爐。「𠵱家惟有煲水沖涼，但至少要煲四轉至夠水用，夏天還可以，但冬天啲水好快凍，有時因為嫌麻煩，我兩母子都唔敢沖涼，寧願抹身。」你願意伸出援手，捐贈楊女士母子一部熱水爐嗎？&#13;<br> 捐款編號︰C1488&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>