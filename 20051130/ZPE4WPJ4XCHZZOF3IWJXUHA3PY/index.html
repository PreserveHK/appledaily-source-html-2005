<html><header><meta charset="utf-8"><title>DX5影相力谷千萬像素</title></header><body><h1>DX5影相力谷千萬像素</h1><p>SPEED一向都推出實惠產品為主，最新推出DX5具備1,100萬像素影相、VGA640×480像素MPEG4錄像、大芒配合可直錄電視、加埋有遙控，都只係二千有找，都算係近期抵玩代表。DX5使用名廠Panasonic536萬像素CCD，相片最大可以1,100萬像素輸出，可供大面積打印，而拍片方面，則使用MPEG4格式，可以慳番唔少記憶，使用1張1GB記憶卡，就可以錄到4個鐘連聲影片，質素亦都唔錯㖭！DX5有齊晒電視直錄同輸出功能，可將電視節目隨身攜帶，慢慢欣賞！另一個較為特別功能，係由DX5所拍出影片，就已經可以放入PocketPC上直接播放，毋須再經電腦轉換格式，即錄即睇！	&#13;<br>&#13;<br>記者：許福合&#13;<br>SPEED（29581113）</p><p>Profile</p><p>感光元件：536萬像素CCD&#13;<br> 數碼變焦：8倍&#13;<br> LCD：2.5吋&#13;<br> 記憶卡：SD/MMC（內置32MB）&#13;<br> 功能：影相、拍片、MP3、錄電視</p></body></html>