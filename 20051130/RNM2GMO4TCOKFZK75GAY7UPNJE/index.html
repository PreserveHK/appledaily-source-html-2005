<html><header><meta charset="utf-8"><title>九龍兩舖傾緊<br>蘭西情報課：貝沙灣截標冇人吼</title></header><body><h1>九龍兩舖傾緊<br>蘭西情報課：貝沙灣截標冇人吼</h1><p>近期標售嘅物業，反應唔算熱烈，美記噚日幫個投資者標售一籃子旺區舖連埋薄扶林貝沙灣豪宅，一支標都收唔到。&#13;<br> 反而世邦魏理仕件筲箕灣東匯廣場，事先張揚話反應好，要提前截標，據悉，收到四支標，今個禮拜五會有結果。&#13;<br> 美記呂炳坤話，呢排買家唔多鍾意玩入標呢咪嘢，事關個價，畀業主最少hold住一個禮拜，反而私下傾，靈活啲。&#13;<br> 好似噚日截標嘅旺角花園街一五○號地下，以及尖沙嘴新文華中心地下六十二號舖，有四五個客私人協議傾緊。&#13;<br> 不過，貝沙灣一期及三期兩伙，業主心目中要賣到每呎九千幾蚊，所以暫時冇人諗。&#13;<br> 電郵地址：nancy@appledaily.com</p></body></html>