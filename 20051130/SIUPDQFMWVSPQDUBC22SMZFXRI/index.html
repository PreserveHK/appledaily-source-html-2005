<html><header><meta charset="utf-8"><title>　　港大工商管理課程終於威番次 - 李八方</title></header><body><h1>　　港大工商管理課程終於威番次 - 李八方</h1><p>香港大學嘅工商管理課程一向都俾人話唔係好掂，但港大噚日就搞咗個慶祝典禮，宣布佢哋嘅工商管理碩士課程攞到全亞洲同澳洲排名第一，捱咗咁多年終於都威番次，真係飲得杯落。&#13;<br> 根據EconomistIntelligenceUnit工商管理碩士課程世界排行榜，香港大學世界排名四十五，喺亞洲同澳洲就排名第一，重係唯一一間來自亞洲嘅大學打入全球頭五十大，認真巴閉。咁巴閉喎，梗係多咗合作機會啦！&#13;<br> 港大就話，佢哋即將同世界排名第五嘅倫敦商學院搞工商管理碩士課程，所有入讀學生都會被安排去倫敦商學院修讀三個月，讀完三個月重可以攞到倫敦商學院終生校友資格。嘩！咁着數，去邊到搵呀？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>