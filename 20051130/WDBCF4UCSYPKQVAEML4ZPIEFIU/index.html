<html><header><meta charset="utf-8"><title>　　黃英琦帶隊訪滬考察 - 李八方</title></header><body><h1>　　黃英琦帶隊訪滬考察 - 李八方</h1><p>灣仔區議會訪滬考察團喺黃英琦、鄭琴淵同吳錦津嘅帶領下，星期一到咗上海，成為第一個去當地訪問嘅香港區議會，真威水。&#13;<br> 主席黃英琦話，星期一佢哋去咗徐滙區考察，又同徐滙區政府領導同人大常委開會，聽咗同睇咗好多嘢，噚日佢哋就去咗烏鎮水鄉參觀，嗰度風景好靚。&#13;<br> 今次訪滬，一共有成十幾個區議員參加，包括李繼雄、邱浩波、金佩瑋、徐尉玲、陳耀輝、黃宏泰、盧健明同蕭志雄，銅鑼灣分區委員會副主席何淑雲都有去。而灣仔民政事務專員袁貞爾及中聯辦官員李正慈同陳洪達亦有隨團出發，民主黨嘅謝永齡同李慶偉冇去。個團今日會去浦東新區參觀然後返港。&#13;<br> 黃英琦期望今次了解多啲上海各區嘅規劃同更新策略，等議員擴闊視野，因為政府明年會提出區議會改革嘅諮詢文件，到時大家可以提出多啲意見。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>