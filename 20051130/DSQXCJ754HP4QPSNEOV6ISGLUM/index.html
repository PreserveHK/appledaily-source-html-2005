<html><header><meta charset="utf-8"><title>上海拍《職3》情人打氣<br>MaggieQ偕韓型男拍拖睇騷</title></header><body><h1>上海拍《職3》情人打氣<br>MaggieQ偕韓型男拍拖睇騷</h1><p>荷李活大片《職業特工隊3》攝製隊連日來分別在浙江及上海取景拍攝，焦點全落在巨星湯告魯斯（TomCruise）身上。有份演出的名模MaggieQ前晚在上海隨隊欣賞雜技團表演，靚佬湯偕未婚妻出現例牌惹全場哄動，備受冷落的MaggieQ竟出奇招，突拖靚仔情人DanielHenney入場，成功搶鏡。　上海直擊</p><p>混血名模MaggieQ日前抵達上海，準備參演西片《職業特工隊3》演出，前晚趁未開工，隨隊到馬戲城欣賞「時空之旅」雜技表演。雖然湯告魯斯與大肚未婚妻姬蒂荷姆絲（KatieHolmes）的出現搶盡風頭，引起多次騷動，不過MaggieQ奇招突出，忽然拖英、韓混血靚仔情人DanielHenney到場，這對金童玉女，當場謀殺不少菲林。</p><p>再續前緣&#13;<br>專程飛上海見面</p><p>前晚約七時，MaggieQ、靚佬湯與一眾工作人員分乘幾部車由四季酒店直駛到上海馬戲城，據知城內可容納近一千五百人，前晚約有七成入座率，而大隊包下每票價值五百元人民幣、合共二十個的貴賓座位，並可使用由停車場直入場內的貴賓通道。&#13;<br> 當靚佬湯拖姬蒂落車時，現場混亂非常，兩名女fans突衝破保安防線，走到靚佬湯旁欲拍合照，但被保鑣制止。靚佬湯入座後，其保鑣即向保安經理投訴保安辦事不力，若情況不改善，便會將貴賓區封路。&#13;<br> 但靚佬湯的魅力依然引起觀眾一次又一次騷動，無時無刻都有人群擠前欲睹荷李活巨星風采，與他同坐一行但距離約十個座位的MaggieQ就明顯備受冷落，由開場到散場，均無人找她拍照簽名，偶然有人叫她名字，MaggieQ亦只是強顏歡笑。&#13;<br> 幸而MaggieQ有備而來，坐在她身旁的男伴正是其緋聞情人DanielHenney。現場見Daniel戴冷帽、身穿深色外套。雖則MaggieQ對雜技表演未感興趣，卻有型男與她談天說地，細聲講細聲笑，即引來記者轉移視線，舉機拍照。&#13;<br> 現年二十五歲的Daniel兩年前加入模特兒行列，曾與孫燕姿和韓星全智賢等合作，今年拍攝韓國MBC電視台劇集《我的名字叫金三珣》，更令他一炮而紅，自此便密密接拍廣告。由於Daniel與MaggieQ同屬一間模特兒公司，有傳二人因工作擦出愛火，去年二人更一起出席在法國舉行的Celine時裝騷。&#13;<br> MaggieQ經理人楊小姐昨日接受本報電話訪問，對MaggieQ拖型男到上海解釋說：「DanielHenney係特登由韓國飛去上海幾日，幫MaggieQ打吓氣啫。」楊小姐又否認二人拍拖，稱純粹是朋友間互相支持，她說：「MaggieQ都好忙，要開工，佢哋都係食吓飯啫。」</p><p>全場焦點&#13;<br>靚佬湯睇得投入</p><p>而前晚靚佬湯欣賞的「時空之旅」共有八個演出項目，他與未婚妻被中國雜技深深吸引，看得津津有味，當空中飛人表演時更看得瞠目結舌，靚佬湯還發出驚歎的「嘩嘩聲」，到現場上演七架電單車先後飛車入圓形鐵籠的「時空飛車」壓軸演出，又站起來拍爛手掌兼吹口哨，表現十分投入。&#13;<br> 此外，靚佬湯昨晨五時多於上海永定路一廢墟拍攝跳車戲份，到下午四時多移師成都北路一舊式七層大廈的天台拍攝文戲，現場並放置氫氣球做道具，靚佬湯其後接受外國電視台訪問時，專程到場探班的姬蒂更輕倚未婚夫肩上齊齊出鏡，好不溫馨。&#13;<br> 採訪、攝影：娛樂突發組</p></body></html>