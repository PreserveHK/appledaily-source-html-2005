<html><header><meta charset="utf-8"><title>李克勤搶先出雙面碟</title></header><body><h1>李克勤搶先出雙面碟</h1><p>李克勤嘅最新廣東大碟《李克勤演奏廳》將會喺今日推出，佢重係首位華人以歌手身份用DualDisc嘅印製模式出碟，DualDisc一面係用嚟聽嘅CD，而另一面就係用嚟睇嘅DVD，一次滿足晒克勤歌迷兩個願望，令人期待。克勤今日又會舉行兩場視聽會，大會重採用價值二百幾萬蚊嘅音響器材，認真揼本。</p></body></html>