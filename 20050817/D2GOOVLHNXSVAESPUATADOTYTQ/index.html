<html><header><meta charset="utf-8"><title>是日吉祥：搞乜鬼﹖咁易撞鬼！</title></header><body><h1>是日吉祥：搞乜鬼﹖咁易撞鬼！</h1><p>聽日就農曆七月十四，係一年一度嘅中國鬼節，去夜街或唔去街嘅你，會唔會有非常經歷呢？等我用一個集靈異、色輪學、心理及塔羅於一身嘅遊戲，預測你會唔會俾「朋友」睇中！&#13;<br>&#13;<br>文：Justin　&#13;<br>圖：Luckycloverland</p><p>1.噚晚有無發夢？</p><p>A.發噩夢&#13;<br> B.瞓唔好&#13;<br> C.好夢、無夢發</p><p>2.返工時，你會揀邊種顏色衫？</p><p>A.黑色內褲&#13;<br> B.黑色衣服&#13;<br> C.其他顏色衣服</p><p>3.有無試過無㩒升降機，佢會自動到達，開門畀你搭？</p><p>A.返工或日落前　&#13;<br> B.日落後或返歸途中　&#13;<br> C.入升降機時講唔該</p><p>4.心裏問「我今日嘅運程」後，響以下3隻塔羅牌中，選出1隻。</p><p>5.日落後，有無機會經過公園？</p><p>A.11:00pm前&#13;<br> B.11:00pm後&#13;<br> C.無機會經過</p><p>解碼：</p><p>1.）A.20分　B.10分　C.0分&#13;<br> 噩夢、瞓唔好，都係精神困擾、壓力大嘅象徵；腦電波又弱又亂，好容易接通「天地線」。&#13;<br> &#13;<br> 2.）A.30分　B.10分（每件）　C.0分&#13;<br> 黑色畀人黑暗、陰沉嘅感覺；七月十四着黑衫，凸顯你同「朋友」見面嘅誠意。同時，底褲位於丹田，屬紅色，代表生命力、旺氣；如果選擇着黑色內褲，會埋藏你嘅生命力，吹掉旺氣，如同跟「朋友」們同一鼻子出氣。&#13;<br> &#13;<br> 3.）A.10分（每次)　B.30分（每次)　C.扣2分（每次入升降機)&#13;<br> 無錯，佢哋選中你，為你服務！如果係返工或日落前遇上，佢哋只係偶然為你服務，唔能夠跟貼你。如果係日落後或返歸途中遇上，你可能會享有佢哋跟你返歸後嘅一條龍表演服務。</p><p>4.）選擇太陽，你運氣大好，有力量、有朝氣，連鬼都怕咗你！選擇權杖6，運氣OK，但「大節」當前，宜小心。如選擇月亮，牌中圖畫係「冥界之門」入口，代表你處於迷迷糊糊狀態！</p><p>5.）A.10分（每次)B.30分（每次)	C.0分　&#13;<br> 經過公園時留意一下，尤其係花槽上、園圃中、角落頭或樹枝上，你可能會「有所發現」。</p><p>撞正指數：</p><p>將5題得分相加、減，會得出「七月十四」嘅幸運指數。&#13;<br> 0-30分　平平安安度過，下次再撞過。&#13;<br> 31-60分	　五五波；想有非常回憶？再努力啦！&#13;<br> 61-100分　做好心理準備，會有幾好嘅驚喜！&#13;<br> 100分以上　鬼節Party預埋你，重要一晚走幾十場㖭！</p><p>天使密碼</p><p>感到有點呆？有點悶？有點憂鬱？又或有點憤怒？把一、兩滴佛手柑精華油滴在手帕上，不時嗅聞，會帶來愉悅的情緒。</p></body></html>