<html><header><meta charset="utf-8"><title>　　白鴿黨見肥龍唔等馬丁、楊森 - 李八方</title></header><body><h1>　　白鴿黨見肥龍唔等馬丁、楊森 - 李八方</h1><p>立法會主席范徐麗泰去咗內地考察扶貧工作，副主席劉健儀又唔喺香港，唔怪得戰爭勝利六十周年紀念日，喺中環皇后像廣場，八方見到民主黨議員李華明向和平紀念碑獻花，因為佢係代表立法會六十位議員而來。&#13;<br> 李華明話，雖然馬丁、楊森同阿富都外遊未返港，但係政改同西九等問題都急於要上馬，所以佢哋答應周三同新任政務司司長許仕仁會面。&#13;<br> 如果八方冇記錯，今次可以算係大家第一次坐低傾，因為早前肥龍已經訂好房，準備同往年一樣，請班民主派人士食黃油蟹，點知達仔同張文光哋一於唔領情，死都要先公後私，唔正正經經坐低講公事，就冇得食蟹飲紅酒，搞到肥龍好冇癮。&#13;<br> 咁都啱嘅，你請就去，咪好易搞？呢個世界冇免費午餐，更加冇免費晚餐啦！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>