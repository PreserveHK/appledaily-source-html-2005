<html><header><meta charset="utf-8"><title>馮梓瑩晒胸隨時被炒</title></header><body><h1>馮梓瑩晒胸隨時被炒</h1><p>噚日有周刊拍到應屆亞姐亞軍馮梓瑩着住三點式，喺清水灣沙灘曬太陽同晒36D身材嘅相，日前亞視先召全台藝員開大會，講明整頓藝員形象，所以馮梓瑩噚日即刻被召返公司照肺，亞視營運總裁楊紹鴻話𠵱家仍然了解緊事件，如果知道對方係故意放料畀傳媒影相，唔排除會將佢雪藏或解約喎！</p></body></html>