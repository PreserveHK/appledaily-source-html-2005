<html><header><meta charset="utf-8"><title>麥浚龍被假冒約女</title></header><body><h1>麥浚龍被假冒約女</h1><p>麥浚龍（Juno）噚日接受商台訪問，佢隻精選碟雖然噚日先出，Juno話有個朋友同佢講前幾日已經喺內地買到佢隻碟，最奇怪嘅係唱片封面係Juno個樣，但入面唱歌嘅唔係佢。另外，Juno話有人喺網上冒認佢，最離譜就係用佢個名約佢個女性朋友出街，好彩朋友最後冇上當，否則到時有乜嘢意外，佢都唔知點算。</p></body></html>