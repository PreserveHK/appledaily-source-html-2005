<html><header><meta charset="utf-8"><title>　　國泰新丁做成50萬生意 - 李八方</title></header><body><h1>　　國泰新丁做成50萬生意 - 李八方</h1><p>燃油價格高企，國泰嘅「飛機減重專責小組」諗到條好橋，就係將一架波音747貨機嘅機身外層油漆鏟走。最新一期《國泰天地》介紹，呢架經過改裝嘅貨機，重量就輕咗二百公斤，輕啲、用油就少啲，估計每年可以慳到一百五十萬嘅燃油成本。&#13;<br> 有人節流了得，亦有人開源有一手。《國泰天地》又提到，一位透過青少年見習就業計劃，然後加入國泰嘅訂位部顧客服務員鄭源，因為禮貌周周，接到一個顧客嘅查詢電話，之後就成功賣出二十套商務客位來回機票同埋三套經濟客位來回機票，做到成五十萬生意，真係唔講得小！今時今日要有乜服務態度，一睇就知啦！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>