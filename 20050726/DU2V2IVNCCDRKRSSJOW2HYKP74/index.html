<html><header><meta charset="utf-8"><title>　　肥龍愛將8.1上班 - 李八方</title></header><body><h1>　　肥龍愛將8.1上班 - 李八方</h1><p>肥龍重返政府做問責高官，本來不帶一兵一卒，不過，既然有李國章前科可以帶自己新聞秘書過檔，肥龍亦有樣學樣，請機管局馮國經放人，畀番關鄭麗敏佢。八方聽聞，馮主席以全港利益為重，已經准關太極速走人。&#13;<br> 關師姐八月一日就會到位，接替梁黎艷明（Mary），正式重返老許陣營。&#13;<br> 關太當年跟肥龍離開政府，跳槽去積金局，後嚟機管局重金禮聘，佢阿姐早肥龍一步離開MPF，之後肥龍去咗新地搵真銀。今次肥龍突然回朝，得年幾時間表演，梗係要搵舊部歸隊啦。&#13;<br> 至於Mary，就預咗係臨時工，Mary舊時跟開葉劉，出名掂同搏殺，政府當日為西九同數碼港「平反」，一個星期出幾篇大文，梁太差唔多晚晚唔使瞓。&#13;<br> 講番肥龍，佢做咗三日署理特首都冇乜人知，皆因冇乜公開活動，所謂一動不如一靜，肥龍一定唔會亂蒲頭。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>