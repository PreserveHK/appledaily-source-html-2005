<html><header><meta charset="utf-8"><title>　　記協派Tee聲援尼泊爾行家 - 李八方</title></header><body><h1>　　記協派Tee聲援尼泊爾行家 - 李八方</h1><p>新聞自由無分國界，與香港冇乜關係嘅小國尼泊爾，今年二月發生政變，取得政權嘅賈蘭德拉國王上場之後以強權施政，被指剝奪人民基本權利，針對傳媒報道，全國已無新聞同言論自由，國際記者聯會同台灣新聞記者協會為聲援當地記者，將八月一號訂為「尼泊爾新聞自由日」。&#13;<br> 各地傳媒代表當日會去所在地尼泊爾大使館或領事館抗議，香港記協雖然唔會發起示威行動，但會免費派發印有「支持全球新聞自由，停止殺害尼泊爾記者」字樣嘅T恤畀會員，建議會員當日着上，算係表態支持尼泊爾嘅行家。有需要嘅行家，可聯絡記協或傳真至25717329索取，當然你要講明自己要大中定細碼。&#13;<br> 記協今次新猷都幾有意思，唔知第日要為程翔上街，記協會唔會有T恤派。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>