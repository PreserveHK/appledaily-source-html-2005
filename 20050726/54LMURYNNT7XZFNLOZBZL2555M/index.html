<html><header><meta charset="utf-8"><title>Sales「冇鑊氣」DVD/HDD錄影機推介</title></header><body><h1>Sales「冇鑊氣」DVD/HDD錄影機推介</h1><p>DVD加HDD錄影機，係AV場內紅透的產物，好多人問買機應該點揀？3、2千雜嘜有一部，6千蚊開外又有一部！真係好難定奪！其實現時市面呢類「兩用」錄影機，主要有兩大問題，一係「軟」問題，時鐘程式寫得唔好，搞到預校錄影成日「錄唔到」，二係「硬」問題！又HDD、又燒碟，機身散熱出問題，大家咪以為小事，好多壞機入廠，十居其九都係呢個原因！&#13;<br>呢期AV場Sales「冇鑊氣」推介，係SONYRDR-HX710（$6,990），基本全無以上兩大問題，而且對應碟種超強，除DVD±R/RW外，重玩到現時最潮玩的單面雙層的DVD+RDL！機身配置有一個160GB硬碟，最長可作204小時錄影（相等於34隻DVD光碟！）；Sales話呢部機好賣嘅原因，係佢個「全智能影像章節編輯功能」，每錄一段片就會自動造「圖像」Index！更開心係佢「一按」式錄影，簡單易用得有如傳統錄影機！加埋佢個64×，高速HDD抄錄至DVD碟內，真係快如超級電腦。&#13;<br>另外，此機還有一款高容量的RDR-HX910（$7,990）版本，基本各項規格不變，只是將硬碟容量提升至250GB，對於需要經常外遊人士，絕對係錄電視劇好幫手。&#13;<br>記者、攝影：朱崇德&#13;<br>&#13;<br>SONYRDR-HX710（160GB）$6,990&#13;<br>SONYRDR-HX910（250GB）$7,990&#13;<br>&#13;<br>中原電器（26283628）&#13;<br>旺角西洋菜南街36號舖</p></body></html>