<html><header><meta charset="utf-8"><title>咬蘋果：強戰補習社<br>補習廣告嘭嘭聲拋個身出嚟搶學生</title></header><body><h1>咬蘋果：強戰補習社<br>補習廣告嘭嘭聲拋個身出嚟搶學生</h1><p>一到暑假，又係各大補習社大肆宣傳嘅好時機。精采程度有如電影宣傳，排山倒海兼手法層出不窮。同樣玩盡大街小巷巴士內外同雜誌報紙，只不過電影主角換上了一眾補習導師；總之唔怕誇張唔怕搞鬼，最怕學生哥們留意唔到！&#13;<br>記者：黃藹瑩&#13;<br>攝影：黃子偉、周旭文&#13;<br>Model：Carrie（Salvador）&#13;<br>部份相片：壹本便利</p><p>05廣告天后MissTann</p><p>西裝筆挺的木訥「硬照」再加硬銷A級成績，似乎都未及軟性露臂Miss來得有號召！MiuMiu小背心、露齒狂笑、Set行頭，睇雜誌揭揭吓，似Model甚或CD封面照多過似補習社廣告。重出埋StudyStuffFolder，勁似VCDBoxset，差啲以為樂壇又多件女新人！點知相中人MissTann快人快語：「我就係想影出嚟嘅效果唔似補習社，你睇唔出咁我就成功啦。」長江後浪推前浪，話MissTann係新一代的廣告天后絕對冇錯。</p><p>補習M世代　首創電話交功課</p><p>各位同學，要交Oral功課畀老師除咗用錄音帶、MD、MP3外，重有咩方法？答案係用電話。MissTann話今時今日要學生肯主動學習，方法就一定要簡單方便，故於8月推出全港首創的電話交功課；每個學生都會免費派一張Sunday提供的SimCard，打去指定電話就可以即時錄低自己的Oral功課畀MissTann，方便於網上收聽同批改。&#13;<br> &#13;<br> MissAmandaTannProfile&#13;<br> 主教：活學教育中心&#13;<br> 科目：英文（F.4-F.7）&#13;<br> 高峯期學生人數：共超過10,000人&#13;<br> </p><p>a﹒早前旺角朗豪坊對面3層樓高的大型廣告海報，齋印都$30,000，下個月又會喺皇室堡賣40×50呎大型廣告，月租$109,000。真係唔貴唔揀！&#13;<br> &#13;<br> b﹒索爆Look原來是搵廣告公司做Imaging，約$20,000。再落埋雜誌一個全版彩色廣告，又盛惠$4,000。重有MiuMiu小背心，裝身費連埋Set頭化妝，估計$4,100。&#13;<br> &#13;<br> c﹒靚絕學生用的StudyStuffFolder，每個約$4，高峯期近萬學生盛惠$40,000，重有精美年曆卡，提住你會考同A-LEVEL的日子㖭！&#13;<br> &#13;<br> d﹒會考保A班的Seminar都好HardSell。遲啲電話交功課，學生一人一Sim卡，每張$100。&#13;<br> &#13;<br> 埋單：過$200,000</p><p>十年人事　翻叮第一代天王天后&#13;<br>A貨黃子華JosephLi</p><p>早7、8年前就於補習界響朵的JosephLi，新Image着上型仔西裝，連落雜誌幾版廣告，最爆係個Look勁似黃子華！但對比Joseph以前的造型，簡直小巫見大巫。「有時我嘅造型會激到學生都接受唔到，不過影廣告相唔係得學生睇，重有家長睇。」&#13;<br> 變得低調，Joseph話係因為自己個樣已好多人知，所以唔需要有咁多自己的造型硬照做廣告，𠵱家反而用成績單做宣傳，呢啲先係實力。&#13;<br> &#13;<br> JosephLiProfile&#13;<br> 主教：CheerUPTutorialCentre&#13;<br> 科目：英文（F.4-F.7）&#13;<br> 學生人數：超過1,800人（F.5&amp;F.6）</p><p>e﹒訪問當日，Joseph主動要求除褸露臂，原來老西內膽係件約$1,400的Westwood背心恤，加埋約$2,200的Dsquared牛仔褲，再計化妝Set頭，裝身費約共$5,200。&#13;<br> &#13;<br> f﹒西裝子華Look於年輕人雜誌連落3版單頁，約$12,000。Image同髮型重由明星髮型師Boffy一手包辦，盛惠$20,000。&#13;<br> &#13;<br> g﹒同一個Look，重印埋A3Size的Poster，背頁連學生訪問，約$75,000印5千張。&#13;<br> &#13;<br> h﹒《蘋果日報》港聞都係Joseph的宣傳工具？呢樣絕對FreeofCharge但又收宣傳之效，$0。&#13;<br> &#13;<br> 埋單：約$112,200</p><p>省鏡大頭走天涯JuneLeung</p><p>由89年已經開始用自己個嘜頭落廣告的June，樣貌造型可謂十年如一。橫掃其廣告都係得一個造型，而且負責宣傳的都係自己公司，相比MissTann起用廣告公司包辦形象設計同宣傳確實係遜色咗少少！「用自己做廣告係話畀人知邊個叫JuneLeung，希望畀人一種Professional嘅感覺，所以唔需要特別造型。」&#13;<br> &#13;<br> JuneLeungProfile&#13;<br> 主教：遵理學校&#13;<br> 科目：英文（F.4-F.7）&#13;<br> 高峯期學生人數：共超過5,000人</p><p>i﹒June將會於巴士車尾賣行廣告，新巴最少租一個月，每月$60,000擺10架車。&#13;<br> &#13;<br> j﹒雖然June只有一個造型，但大型的廣告牌貼滿旺角街頭。荷李活購物中心上的大招牌，月租$200,000，據聞重連租兩個月，即$400,000。&#13;<br> &#13;<br> k﹒阿June話：「喺補習界入面話着得Trendy一啲係英文老師嘅象徵。」淨係身上Westwood皮帶及頸鏈已經要約$6,720，裝身費閒閒哋近萬。&#13;<br> &#13;<br> 埋單：約$470,000</p><p>夠創新！爆笑雙丸河動畫</p><p>硬照靚極都無動感，來一套卡通短片又點睇？位於朗豪坊對開的大電視就有一套由英皇教育製作的卡通宣傳短片，得啖笑但都幾爆！&#13;<br> &#13;<br> 製作費：$5,000-$20,000&#13;<br> 播映：$15,000（以每星期播5次共150秒計）&#13;<br> 埋單：約$20,000-$35,000</p><p>RoadShow播Matrix＋功夫</p><p>如果你喺3、4月的時候搭巴士睇RoadShow，「會考冇難度，你都做得到！」呢句「經典」口號你一定有印象。廣告中當代書院的老師同學唔單止模仿Matrix造型，重扮埋功夫！&#13;<br> &#13;<br> 埋單：由800架巴士5秒鐘$11,000至4千架巴士120秒$628,400不等。</p><p>你又點揀？</p></body></html>