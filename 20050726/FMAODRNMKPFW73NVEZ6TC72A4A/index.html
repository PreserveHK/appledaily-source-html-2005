<html><header><meta charset="utf-8"><title>　　長毛網站被黑客入侵 - 李八方</title></header><body><h1>　　長毛網站被黑客入侵 - 李八方</h1><p>長毛梁國雄個地盤網站 http://www.longhair.hk，一直都有唔少捧場客，但長毛發現自從前晚開始，個網站就俾黑客入侵，不單止搞到個網站無晒嘢睇，乜嘢顯示都無晒，更嚴重嘅係個網站會散布病毒，訪客有機會隨時中招，連累無辜市民。 &#13;<br> 長毛勞氣之餘，都要諗辦法搞掂佢，因為唔可能個陣地俾人長期佔據咗，所以已經搵咗識電腦嘅朋友幫手盡快搞掂佢，佢話一旦唔解決，個黑客可以喺網站上發放假消息，到時就大件事。原來民陣個網站都不時被黑客佔領，不過情況無長毛今次咁嚴重。&#13;<br> 好多立法會議員喺暑假都會唞唞，但長毛話自己唔會放假，因為忙緊星期日個「731撐毓民撐言論自由」大遊行，又點可以放假呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>