<html><header><meta charset="utf-8"><title>何超儀病毒入耳留醫</title></header><body><h1>何超儀病毒入耳留醫</h1><p>何超儀日前因發冷發熱，老公陳子聰就陪佢入咗港安醫院，噚日檢查報告出咗啦！超儀係因病毒入耳而引起神經發炎，所以出現耳水不平衡。超儀透過朋友話：「我重未死得。」醫生要超儀留院觀察，因為佢體內嘅病毒唔係一般病毒，希望佢情況穩定後先出院。噚日徐濠縈同八姑娘何婉鴻都有去探超儀，徐濠縈話超儀已經冇乜事嘞。</p></body></html>