<html><header><meta charset="utf-8"><title>飲食人誌：<br>老粵菜館賣漢堡包夾馬蹄肉餅正到出汁</title></header><body><h1>飲食人誌：<br>老粵菜館賣漢堡包夾馬蹄肉餅正到出汁</h1><p>不敢說只有年輕人才消費得起，只敢說年輕人更捨得花錢試創新菜式。大趨勢使然，有40多年歷史的「大喜慶」粵菜館近日也不得不來個大革新，食物跟裝潢同樣潮爆，甚麼西式漢堡包夾中式馬蹄肉餅、中式芝麻雞釀焗意大利粉，是九唔搭八了點，但要掏盡年輕人荷包內的一分一毫，這九唔搭八，是必要的。&#13;<br>&#13;<br>記者：周頌堯&#13;<br>攝影：陳智良&#13;<br>模特兒：Katie</p><p>43年煮粵菜經驗</p><p>銅鑼灣「大喜慶酒家」以蟹王翅、金錢蟹盒馳名，太子爺高榮新師傅入廚43年，由最低的學徒、廚房雜役做起，升至現在的行政總廚，烹調傳統粵菜有豐富經驗：「家父60年代創辦『大喜慶』，我1962年開始學煮，1970年正式接手『大喜慶』。唔係誇張，𠵱家乜嘢粵菜都好，只要你講畀我知用乜嘢配料、煮法，我已經估到道菜係乜嘢味道、賣相係點。」自誇自然有恃，事實他獲獎無數，1996年獲「法國美食協會」頒發「金帶廚師獎」，2003年得「中國飯店協會」的「中國烹飪大師獎」，又曾當過電視嘉賓主持，有空可以收看亞視的《飲食無界限》，你會見到他的嘜頭。</p><p>每晚10時變身酒吧</p><p>一星期前，4層高的「大喜慶酒家」闢地下一層變身「粵食粵潮」新店，看高師傅一身裝扮與店舖新派裝潢夾到絕，確實潮爆！他有感現今主要消費者都是年輕一代，而傳統粵菜又予人老土陳舊的錯覺，故開這間既保留傳統粵菜精髓但又大玩Fusion的菜館，走的是茶餐廳路線，收的是茶餐廳價錢，由他負責廚房，一切運作及裝修布置全盤由子女打理。&#13;<br> 說這是間非一般的茶餐廳也不為過，每晚十時過後餐廳會搖身一變成為酒吧，這是兒子Tony的主意：「近耀華街一帶好多酒吧，加上附近有好多OL，所以就索性茶餐廳搞埋Bar，希望唔只一家大細，就連收工鍾意落Bar吹水嘅人嘅錢，都一次過賺埋。」</p><p>潮爆裝潢</p><p>食客有Say</p><p>粵食粵潮（25750899）&#13;<br> 地址：銅鑼灣勿地臣街15A地下&#13;<br> 營業時間：10:00am至10:00pm&#13;<br> 酒吧營業時間：10:00pm至2:00am&#13;<br> 座位：68</p></body></html>