<html><header><meta charset="utf-8"><title>戴維斯、列高巴被叮<br>國米請食無情雞</title></header><body><h1>戴維斯、列高巴被叮<br>國米請食無情雞</h1><p>我求大俠早排提過國際米蘭洩露過一份棄用球員嘅絕密名單，家陣隊波捧完意大利盃，球季一完，教練文仙尼就即刻「開刀」，點名叫有名氣但唔多啱佢使嘅戴維斯、列高巴趁早另謀高就，夠狠夠直。今季國米成績麻麻，下季不容再失，佢想早啲去蕪存菁，係值得理解嘅。</p></body></html>