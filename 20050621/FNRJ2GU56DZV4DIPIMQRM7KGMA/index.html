<html><header><meta charset="utf-8"><title>潮流1：<br>Chanel、LV、Dior齊齊撐閃爆七彩膠潮</title></header><body><h1>潮流1：<br>Chanel、LV、Dior齊齊撐閃爆七彩膠潮</h1><p>一向以為只係冧到細路女的膠飾物，一旦加上名牌Label，即時Grand晒，相對那些「萬萬聲」的珠光寶氣，話晒係名牌但價錢來得經濟，貴極四五千埋單，女人唔冧就假，況且今年膠飾依然大熱！多得Chanel、LV同Dior這些超級名牌落力推銷，鑲有閃石的膠飾成為焦點所在，少女們勁Buy的妹妹Label亦有閃膠飾物登場，順利成為頭號大熱；從前，或者一隻鑽戒才可留住女人心，如今一件有Label的閃石膠飾，都一樣可以打動女人！&#13;<br>&#13;<br>記者：招佩珊&#13;<br>攝影：梁細權&#13;<br>模特兒：Christy@Jamcast&#13;<br>化妝：Claudy@AtomicAttack&#13;<br>髮型：Jacky@AtomicAttack</p><p>首選名牌閃膠夠Bling！</p><p>以往只能WindowShopping欣賞的名牌飾物，自從超級品牌如Chanel、LV同Dior等推出膠飾後，款式變得Young，牛仔褲加Tee一樣襯得到；價錢亦不至於高不可攀，捨得的，可以幾千元買條鏈，平啲千多元亦有對耳環。今季首選膠飾，非閃石款式莫屬，一來有SuperBrand推波助瀾，大熱係手鈪，款款都鑲有水晶石或閃石；二來基於買名牌都係為份貴氣，有閃石始終Grand啲，而閃石膠飾容易Carry，碎花裙、Tee襯牛仔褲、返工Suit……襯乜都得，實用率高，再加上潮流興Bling閃，唔Buy真鑽，膠飾一樣有得Bling。&#13;<br> &#13;<br> 配襯Tips：名牌多Logo，再喺身上堆砌，成身Logo成名牌奴隸就無謂啦。</p><p>耳環</p><p>戒指</p><p>頸鏈</p><p>誇張大膠唔怕戴</p><p>戴一件有型合身份的潮流配件，比名牌衣衫更耀眼誘人，分分鐘是收視的保證。之不過，唔係個個女生都擁有模特兒的高䠷身材，戴大膠飾好容易出事喎，落得「豬乸戴耳環」的惡評就無謂啦。幸好有潮流指標阿Sa示範，人仔細細戴串大手鏈一樣掂。其實只要識得隱惡揚善，大飾物唔怕戴。&#13;<br> &#13;<br> 配襯Tips：大膠已經好誇張，Work嘅話，一件就夠。</p><p>CandyColour甜爆心</p><p>近排個天灰到爆，連帶心情都跌到谷底。心理學家話鮮豔色彩會令人開心啲，有理無理實行戴件色彩繽紛的飾物。心水選擇係Dior大大串的頸鏈，七彩糖果、士多啤梨、心形銀扣，全部配飾Sweet到震，戴起都覺得開心啲。&#13;<br> &#13;<br> 配襯Tips：要開心，配襯時不妨大膽啲，顏色撞到七彩。</p><p>今季必入膠飾&#13;<br>&#13;<br></p><p>售賣點</p><p>（a）Chanel（28100978）中環太子大廈G18-20舖&#13;<br> &#13;<br> （b）LouisVuitton（27366100）中環置地廣場G7-9A舖&#13;<br> &#13;<br> （c）SAC（25773305）銅鑼灣蘭芳道8號地下&#13;<br> &#13;<br> （d）i.t（25040025）銅鑼灣加寧街6-10號地下&#13;<br> &#13;<br> （e）ChristianDior（25248277）中環置地廣場G43-45舖&#13;<br> &#13;<br> （f）Glitzy-Ritzy（21529693）銅鑼灣西武百貨專櫃&#13;<br> &#13;<br> （g）OnPedder（21183489）中環畢打街會德豐大廈地下C1&#13;<br> &#13;<br> （h）Extravaganza（27358080）尖沙嘴新港中心LG18舖&#13;<br> &#13;<br> （i）米蘭站（25040128）銅鑼灣波斯富街77-83號F舖</p></body></html>