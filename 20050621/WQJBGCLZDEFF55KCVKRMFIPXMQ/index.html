<html><header><meta charset="utf-8"><title>18g骰仔MP3機</title></header><body><h1>18g骰仔MP3機</h1><p>市面上嘅MP3機，個個都喺度自吹自擂有幾的骰；筆者認為韓國JNC新出嘅SSF-8002先至真正稱得上「的骰」，加埋靚靚金屬機身，機身僅重18g，掛上頸話佢係一條鏈墜都隨時有人信！&#13;<br>咪睇佢咁細，就以為佢功能上會偷工減料，機身內置有1GB記憶體，基本玩晒MP3同WMA兩種音樂格式，而且重可以有Rock、Classic、POP、Jazz同Normal五種音場選擇，1GB都唔夠你聽的話，佢重可以收埋FM收音機，功能都算幾齊備。&#13;<br></p><p>機面唔少得嘅，當然係一個有曲目顯示嘅Display，雖然細就細啲，不過就玩藍光OLED，真係型到痹！此外機身重內置埋一枚充電池，叉一次玩15個鐘，真係幾長氣。&#13;<br> 至於價錢方面，1GB版為$1,890，如果嫌容量太大，重有較廉價嘅512MB（$1,490）同256MB（$1,190），真係好照顧不同用家需要。&#13;<br> &#13;<br> 記者：朱崇德&#13;<br> 捷訊科技（31803668）</p></body></html>