<html><header><meta charset="utf-8"><title>潮流2：<br>二手膠飾LV骰仔升值一倍</title></header><body><h1>潮流2：<br>二手膠飾LV骰仔升值一倍</h1><p>搶手的名牌有二手市場，而且唔係獨沽一味限於手袋，衫、袋、鞋、配飾全部有價有市，最估唔到係膠飾都有保值能力；LV的骰仔頭飾就係最經典例子，歷代骰仔的二手買賣至今依然活躍，今日一於睇吓最新骰仔價，以及新一批的名牌膠飾有無保值能力。&#13;<br>&#13;<br>註：文中產品的二手價及回收價均由米蘭站提供，只供參考。</p><p>骰仔頭飾逐代數&#13;<br>&#13;<br>第1代</p><p>實色LV凹凸花Logo（鮮紅、淺啡、深啡、橙黃）&#13;<br> 推出年份：2000年&#13;<br> 當年專門店售價：約$650/對（平均$325/條）&#13;<br> 二手價：$990/條&#13;<br> 全新回收價：$500條</p><p>第2代</p><p>透明LOUISVUITTONPARIS凹凸花（米、綠、橙、深啡、粉紅）&#13;<br> 推出年份：2001年&#13;<br> 當年專門店售價：約$650/對（平均$325/條）&#13;<br> 二手價：$790/條&#13;<br> 全新回收價：$400/條</p><p>第3代　升一倍有多！</p><p>透明LV閃石Logo（黑及透明）&#13;<br> 推出年份：2002年&#13;<br> 當年專門店售價：約$890/對（平均$445/條）&#13;<br> 二手價：$1,890/條&#13;<br> 全新回收價：$1,000/條</p><p>第４代</p><p>透明LOUISVUITTONPARIS凹凸花（螢光綠及螢光橙）&#13;<br> 推出年份：2002年聖誕節特別版&#13;<br> 當年專門店售價：約$890/對（平均$445條）&#13;<br> 二手價：$990/條&#13;<br> 全新回收價：$500/條</p><p>第５代</p><p>實色金色面（棗紅、深啡、粉藍）&#13;<br> 推出年份：2004年&#13;<br> 當年專門店售價：約$1,100/對（平均$550/條）&#13;<br> 二手價：$1,190/條&#13;<br> 全新回收價：$600/條</p><p>第６代</p><p>透明LV閃石Logo（紅、藍、深啡、淺啡）&#13;<br> 推出年份：2004年&#13;<br> 當年專門店售價：約$1,650/對（平均$825/條）&#13;<br> 二手價：$1,290/條&#13;<br> 全新回收價：$700/條</p><p>最新第7代</p><p>半透明內有金色LVMonogram圖案（粉紅及粉黃）&#13;<br> 推出年份：2005年&#13;<br> 當年專門店售價：約$1,700/對（平均$850/條）&#13;<br> 二手價：$1,590/條&#13;<br> 全新回收價：$1,000/條</p><p>LV骰仔最吃香</p><p>無論係飾物定係手袋，其實並無一定標準去定回收價，二手店米蘭站店長Tony話，通常視乎手工、款式、貨量、熱門程度以及折舊程度來定回收價，5成至全新嘅先至會收。二手飾物市場中，龍頭位置肯定係LV。「LV一向都多捧場客，最經典當然係骰仔，大部份都已經停產，全新無用過最吃香，家陣最值錢係黑色閃石同透明閃石（第3代），收成千蚊條，其次係Chanel。Dior就通常唔收，而且手工唔係咁好，太多假嘢喇！」</p><p>今季新飾睇好Chanel</p><p>既然超級名牌最有價有市，記者拎咗Chanel同LV新膠手鈪報吓個二手價同回收價，Tony話：「Chanel呢次啲膠飾手工好好，款式夠Young，應該多人鍾意，如果貨量唔多，個市（二手市場）會得。」</p><p>Chanel黑色水晶石手鈪</p><p>售價：$3,200&#13;<br> 二手價：$2,000&#13;<br> 回收價：$1,000-$1,200&#13;<br> Tony評語：啲石鑲咗喺鈪入面，唔易甩，手工精細保值力高。</p><p>LV水晶石手鈪</p><p>售價：$4,050&#13;<br> 二手價：$2,500&#13;<br> 回收價：$1,500-$2,000&#13;<br> Tony評語：石好易甩，太大隻，未必有咁多客鍾意，回收風險大，要夠新淨先至收。</p><p>LVMonogram花紋圖案手鈪</p><p>售價：$2,700&#13;<br> 二手價：$2,000&#13;<br> 回收價：$1,500&#13;<br> Tony評語：有Monogram嘅通常都多人要，行貨數量唔多，Keep得好有5折回收，算係高。</p></body></html>