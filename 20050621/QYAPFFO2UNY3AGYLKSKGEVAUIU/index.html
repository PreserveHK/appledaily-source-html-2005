<html><header><meta charset="utf-8"><title>兩年今日 - 陳也</title></header><body><h1>兩年今日 - 陳也</h1><p>曾蔭權雖然只做兩年，預先用人工智能電腦scan一下兩年後的設計模樣，兩年人事，肯定跟今日差別很大，例如：&#13;<br>一、未必要7-11，晚晚應酬，一樣捱殘，眼鏡也擋不住的眼袋，跟老董有得揮。曾特首於是仿效當年的許家屯，日日戴黑超返工。&#13;<br>二、因為着緊形象，那隻煲呔會愈打愈緊，愈買愈大，跟米奇老鼠似兩兄弟。舊飛龍logo終於被飛，換成飛天老鼠。政府總部決定遷移至迪士尼。&#13;<br>三、近朱者赤，曾先生與由始至終公開撐他的何先生，漸漸志趣相近。香港開賭場或者恢復大清律例，男人合法包二奶，在未來兩年任期中隨時會修例在行會閃電通過。&#13;<br>四、跟地產商實在關係太甜蜜，行政長官開口埋口講勾地和西九，面口會迅速地產經紀化。地產佬治港，廁所都會賣過萬銀一呎，香港想窮都幾難，想輕鬆辦大事更難。曾特首迫人便秘，他自己高興的話可以一日屙三次，跟民間疾苦距離愈來愈遠。&#13;<br>五、拉票時開過的空頭支票逐一破產，曾特首誠信清盤，但仍繼續開cheque，比蠱惑假結業的酒樓東主無良，得了個「海洋皇宮」外號。&#13;<br>六、治港跟賣藥殊途同歸，曾特首最激一招是硬銷樓市春藥，如果樓市依然不舉，就再下一城，落重藥餵市民Ｋ仔溝迷姦水。兩年後，你比董建華治港那七年更惶恐，就知道這個無牌西醫開錯藥無命賠。&#13;<br>七、開源搵銀，曾公拍板，香港街道命名權會賣斷給闊佬，到時會有很多條國寶里、鴻燊徑和嘉誠大道中。</p></body></html>