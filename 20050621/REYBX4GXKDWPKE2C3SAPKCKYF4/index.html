<html><header><meta charset="utf-8"><title>　　乒乓孖寶變身型仔 - 李八方</title></header><body><h1>　　乒乓孖寶變身型仔 - 李八方</h1><p>舊年奧運，香港「乒乓孖寶」李靜、高禮澤有出色表現，最終雖然力戰中國選手後落敗，但都為香港攞到乒乓球男雙銀牌，相信好多人都會記得，亦曾經引起一眾小朋友學打乒乓球，但要好似近年籃球、足球咁大行其道，相信亦唔容易。最近孖寶又有出場機會，今次唔係比賽，而係德銀搵佢哋推廣股票市場嘅衍生工具。&#13;<br> 廣告以漫畫形式將比賽貫連入投資衍生工具產品，打波打得好要有好嘅球拍輔助，就好似投資認股證，一定要搵到隻啱嘅先可以有好嘅回報。&#13;<br> 比喻係咪貼切，八方就唔敢講，但係兩名漫畫主角就畫到好型，似日本電影《乒乓》多過似真人。咁真正嘅主角喺邊？咪係小冊子封底出現囉。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>