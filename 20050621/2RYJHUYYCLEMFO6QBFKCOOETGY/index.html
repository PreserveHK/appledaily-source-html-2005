<html><header><meta charset="utf-8"><title>《蝙蝠俠》高開掀熱潮抽硬港產盒裝蛋</title></header><body><h1>《蝙蝠俠》高開掀熱潮抽硬港產盒裝蛋</h1><p>葛咸市變咗高譚城，Batman咁打得原來係由忍者師傅傳授武功，成為真正嘅有錢忍者！雖然好多死硬派Fans接受唔到，但係《蝙蝠俠──俠影之迷》開畫日即收100萬票房，連帶將Batman神奇裝備實體化嘅玩具都一樣熱賣。除咗機關勁多嘅蝙蝠車係必然鐵膽外，當中即將推出嘅港產Batman盒裝蛋及商場的蝙蝠俠活動，更係Fans朝拜之選！&#13;<br>&#13;<br>記者：馬慶武&#13;<br>攝影：梁細權、周旭文&#13;<br>Models：Michael、Carrie（Salvador）</p><p>同蝙蝠俠影相兼贏獎</p><p>香港無咩嘢華人蝙蝠會，但一樣可以玩Cosplay，恒隆商場正舉行「一切由蝙蝠開始」活動，只要喺活動期間到指定商場消費滿$30就可以參加，除可以玩遊戲贏精品外，重可以着上蝙蝠衫同蝙蝠俠雕像影相，最近重會投票選出最型相片獎，Pose擺得夠型，票數最多三位可得到蝙蝠俠文具套裝及相架。</p><p>搞嘢扮Batman</p><p>最型Pose示範</p><p>蝙蝠俠活動時間表</p><p>7月2、3日：山頂廣場&#13;<br> 7月9、10日：淘大商場&#13;<br> 7月16、17日：麗港城商場&#13;<br> 網頁：www.hanglung.com</p><p>港產盒裝蛋Fans日日問價</p><p>除咗扮Batman，近年冒起嘅本地HotToys都要插手蝙蝠玩具，喺今個月尾至7月頭推出盒裝蛋，雕工上色質素超高，一套6款以抽賣形式發售，啱晒最愛博一博嘅香港人，不過真係唔知要嘥幾錢，抽幾多隻同款公仔先抽得齊5款再組合出隱藏版可動蝙蝠俠。旺角ToyHunters放咗套辦出嚟Display，日日都有幾十人問價兼問幾時出，推出之時定必掀起抽蝙蝠熱潮！</p><p>盒裝蛋揭秘</p><p>率先睇！：BatmanFigure不日推出照訂爆</p><p>除咗港產盒裝蛋，美國Mattel出品嘅玩具搶閘而出，最矚目嘅定必係集集新款機關重重嘅蝙蝠車，電影迷未睇已經要率先試車，最勁一日賣出20部！至於日本Medicom推出嘅Figure就未推出先轟動，話明最快05年冬季推出，重要叫價約$1,300都大把人訂。&#13;<br> 當然，蝙蝠俠除咗橫掃玩具界外，電視遊戲、漫畫書，甚至金飾都有佢份，夠晒浮誇！</p><p>搶手蝙蝠之選</p><p>Mattel蝙蝠車&#13;<br> （$299.9?玩具反斗城?29916222）&#13;<br> 車後火箭引擎與車前雷射裝置均可發出閃光同聲響，重可以㩒掣射火箭，大把機關。</p><p>DC蝙蝠俠13吋Figure&#13;<br> （$780?ToyHunters?旺角兆萬中心216-218號舖?23884677）&#13;<br> 漫畫公司DC出品，造型比例都好靚，斗篷內藏鐵絲，可擺出飄逸造型。</p><p>Mattel對戰蝙蝠俠&#13;<br> （$149.9?玩具反斗城）&#13;<br> 槍形蝙蝠俠，按動槍後按鈕蝙蝠俠就會揮動武器兼「嘿嘿」聲叫，買埋忍者大師就可對打。</p><p>金飾遊戲漫畫乜都有</p><p>蝙蝠耳環$280&#13;<br> 蝙蝠頸鏈$1,380&#13;<br> （JustGold?28957128）&#13;<br> 用18K白金製造，耳環係蝙蝠飛鏢造型，鏈墜就話係斗篷造型，配上黑色真皮頸圈。</p><p>BatmanBegins&#13;<br> （$299.9?玩具反斗城?29916222）&#13;<br> 喺Xbox、PS2推出嘅BatmanBegins遊戲啱啱推出，以電影故事為藍本，全3D動作，稻草人等角色都會登場。</p><p>啱啱抵港！&#13;<br> BatmanBegins漫畫&#13;<br> （$70?Clark'sComics&amp;Novelties?銅鑼灣糖街銅鑼灣中心商場202、205、207號舖?28907718）&#13;<br> 忠於電影故事嘅漫畫，內容同電影一模一樣，剛到港，Fans必搶！</p><p>蝙蝠套裝&#13;<br> （$199.9?玩具反斗城）&#13;<br> 有衫有斗篷有面罩，小朋友出動喇！</p></body></html>