<html><header><meta charset="utf-8"><title>福山雅治被放流料打擊人氣</title></header><body><h1>福山雅治被放流料打擊人氣</h1><p>日本男歌手福山雅治早排被亂傳婚訊，但有日本爆料網頁指，今次嘅假婚訊係由尊尼事務所放料嘅！原來福山喺過去十年入面，都打入日本女性雜誌《an.an》「我最喜愛男藝人」嘅頭五名，尊尼事務所希望利用婚訊傳聞打擊福山人氣，令旗下藝人進佔選舉頭十名。若果單嘢係真，手法未免低莊咗啲喇！</p></body></html>