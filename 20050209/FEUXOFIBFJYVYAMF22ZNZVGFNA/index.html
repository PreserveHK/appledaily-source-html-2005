<html><header><meta charset="utf-8"><title>武士童星控制鐵人</title></header><body><h1>武士童星控制鐵人</h1><p>改編自已故日本漫畫家橫山光輝名作嘅真人版電影《鐵人28》已經拍完，前日喺東京舉行記者會。負責控制巨大機械人鐵人28嘅少年主角，就係由演過《最後武士》嘅童星池松壯亮擔演。前日池松着住片中嘅短褲仔出現，但由於佢正值發育時期，唔止變咗聲，重高咗十厘米㖭。</p></body></html>