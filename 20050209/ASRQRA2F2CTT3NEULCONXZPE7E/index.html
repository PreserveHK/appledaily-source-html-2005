<html><header><meta charset="utf-8"><title>汽車專題：<br>春天出世揀車要大紅大紫</title></header><body><h1>汽車專題：<br>春天出世揀車要大紅大紫</h1><p>新一年新開始，車版亦要同大家八吓汽車跟車主的運程，據風水命相顧問教授楊天命師傅教路，春夏秋冬四季出生的人各有不同喜好車色和車牌號碼，而今年屬犯太歲的肖雞和沖太歲的肖兔朋友，運勢會較弱，所以應凡事小心。至於職業司機們，人日初七將會是最佳的開工日。&#13;<br>&#13;<br>記者：曾順珍&#13;<br>攝影：陳偉強、楊錦文&#13;<br>鳴謝：楊天命（風水命相顧問教授）、KingslandCarsLtd（28778788）&#13;<br>Model：JoeyMo&#13;<br>服裝：Allure（31141312）</p><p>揀啱顏色號碼　旺財擋災&#13;<br>&#13;<br>先要將自己「分類」</p><p>想知道對自己有利的汽車顏色和號碼，就要首先知道自己的出生月份、日期和時辰，但由於不同人的出生年月日和時間都不同，解釋會頗繁複，為了化繁為簡，我們就以出生季節去分四類不同的人：&#13;<br> &#13;<br> 四季分類法&#13;<br> 春生者：即生於西曆2月4日至5月5日，性格仁慈而平和，但容易遇事難決。&#13;<br> &#13;<br> 夏生者：即生於西曆5月6日至8月7日，性格熱情、急進而火爆，進取心盛。&#13;<br> &#13;<br> 秋生者：即生於西曆8月8日至11月7日，性格正義及果斷，但為人執着。&#13;<br> &#13;<br> 冬生者：即生於西曆11月8日至次年2月3日，性格冷靜而較悲觀，孤獨欠積極。</p><p>車身顏色要跟人</p><p>唔到你唔信，有時揸開車的朋友，一向朋友借車便會發生意外，楊師傅話皆因車色和你本身命格不合所致，而且還萬試萬靈，所以買車時顏色不可以亂揀。&#13;<br> 「今年水係代表財星，屬水嘅顏色例如黑、藍、灰等，就會比較旺財，所以如果要賣車，黑、藍、灰嘅車就容易賣得出。」&#13;<br> 「重有，今年正東係凶星，所以日本車會賣得無咁好，反而歐洲車就當旺，係最賣得嘅類型。如果架車有牛、蛇、龍嘅意象（如林寶堅尼、雪鐵龍等），咁就更加旺。馬喺今年代表喜事，所以揸寶馬、法拉利等都會意為喜事。」</p><p>唔同「季」人配唔同色</p><p>出生季節：春&#13;<br> 喜色：紅、紫、粉紅、啡、棕&#13;<br> 忌色：黑、藍、灰、青、綠</p><p>出生季節：夏&#13;<br> 喜色：金、銀、白、黑、藍、灰&#13;<br> 忌色：紅、紫、粉紅、青、綠</p><p>出生季節：秋&#13;<br> 喜色：紅、紫、粉紅、黑、藍、灰、青、綠&#13;<br> 忌色：啡、棕、金、銀、白</p><p>出生季節：冬&#13;<br> 喜色：紅、紫、粉紅、啡、棕、青、綠&#13;<br> 忌色：黑、藍、灰、金、銀、白</p><p>揀啱車牌號碼推高運勢</p><p>數字對個人運勢亦起一定作用，所以車牌號碼要識得揀，揀得靚，方能推高運勢。運輸署在去年曾計劃推出「自訂車牌號碼計劃」，咁就可以那些利己的號碼訂出最佳車牌，不過聽聞直至現在還未知何時能正式推出，各車主惟有在現有可選擇車牌的情況下，搵番個較適合自己命格的心水車牌喇！</p><p>雞年最旺16/61</p><p>春生者：2、5、8、9、0、27、72、05、50&#13;<br> &#13;<br> 夏生者：1、6、7、16、61、49、94&#13;<br> &#13;<br> 秋生者：1、3、4、9、16、61、38、83、27、72&#13;<br> &#13;<br> 冬生者：3、4、9、38、83、27、72</p><p>數字各有玄機</p><p>1=桃花、易揚名&#13;<br> 2=小病、小偏財&#13;<br> 3=權力、是非官災、盜賊&#13;<br> 4=文人、聰明&#13;<br> 5=疾病、偏財&#13;<br> 6=武職、升遷&#13;<br> 7=財運、當運&#13;<br> 8=正財、富貴、腹疾&#13;<br> 9=喜慶、火災、揚名&#13;<br> 0=遇吉愈吉、遇凶愈凶、圓滿&#13;<br> 27/72=如意吉祥及財聚之數&#13;<br> 05/50=旺偏財&#13;<br> ＊16/61=旺升遷、旺小財運&#13;<br> 49/94=旺喜事&#13;<br> 38/83=收成豐足&#13;<br> ＊註：雞年最當旺數字</p><p>雞年意外位大披露&#13;<br>&#13;<br>肖雞兔放龍飾物化災</p><p>有好運當然就有噩運，楊師傅話今年雞人和兔人因犯太歲和沖太歲的關係，好易會生意外，所以最好找合自身顏色的車揸，還要放有龍的意象的飾物在車內化解。正東和正西都是意外位，容易有交通事故發生，所以揸車的朋友行經此方位時要特別小心。今年最不當旺的顏色是綠，亦代表綠色車容易會有意外發生，所以此色車主要提高警覺。</p><p>意外方位地區</p><p>正東（如東區走廊、西貢）&#13;<br> 正西（如西環、屯門公路）</p><p>金木姓氏二八月要避忌</p><p>姓氏對運程亦有影響，凡姓氏中帶有「金」或「木」意象的都會容易撞車。從面相亦可知車主的馬路運程，如額角破損或生瘡、眼帶紅絲者，一般都容易會有車禍，而最容易發生意外的月份為農曆二月、八月。</p><p>雞年易生意外姓氏</p><p>屬木：如林、董、葉、楊、李、杜、梅、文、朱、宋、米、利、季、杭、艾、柯、柳、花、桂、秦、梁、范、苗、莊、裘、郗、藏、葛、萬、樂、樓、樊、陳、蒲、穆、蒙、蓋、蔣、蔚、蔡、簡、薄、蕭、藍、蘇&#13;<br> &#13;<br> 屬金：如劉、鄭、申、白、辛、錢、鍾、金、官、秋、辜、阮、邱、陸、鄧、譚、鄺、釋</p><p>「意外型」面相</p><p>「赤脈貫睛，災禍將成」&#13;<br> 若發現眼尾有一條紅絲直指瞳孔，表示有意外降臨，若再貫穿瞳孔至眼頭，則有性命之厄。&#13;<br> &#13;<br> 「驛馬位生瘡，禍事難擋」&#13;<br> 驛馬生瘡主行動中的意外，包括車禍，若是青春期的年輕朋友則毋須擔心。&#13;<br> &#13;<br> 「法令折斷，手足易斷」&#13;<br> 法令紋代表人的腳，若長短不一、中途折斷或紋中有痣，則表示手腳或代步的汽車有意外之險。</p><p>司機大佬　初七開工利是&#13;<br>&#13;<br>鼠人要待至初八</p><p>揸車搵食的司機大佬們，開工當然要擇好時辰吉日啦！以正月初七、初八為最佳開工日，亦有利財氣運勢。不過鼠人要切記初七和肖鼠相沖，所以要待初八才可作開工日；而肖牛則和初八相沖，牛人亦要提前在初七作開工日，其他生肖則可任意選擇其中一日。開車前記得要放包開工利是在車內。&#13;<br> 若在初七前已開工的職業司機們，可以在初七或初八前先洗車，然後待至合自己本身的吉日才作雞年開工日。</p><p>開工良辰吉日</p><p>至佳開工吉日：正月初七或初八&#13;<br> 至佳開工時辰：上午十一時至下午一時&#13;<br> 雞年運輸業至旺生肖：豬、龍、蛇、牛</p><p>柚葉洗車　趕走衰氣</p><p>如果覺得自己架車唔多老嚟時，除了賣車外還可以用柚葉洗車這類簡單方法驅走霉運。</p><p>洗車步驟</p><p>1.先在通勝內找個「除」日（如農曆初四）洗車，然後以柚葉浸水洗擦車輛，記得裏裏外外都要洗淨。</p><p>2.然後再放一個曬乾的真葫蘆在車內。&#13;<br> &#13;<br> 3.擇個吉時吉日開動汽車便可。</p></body></html>