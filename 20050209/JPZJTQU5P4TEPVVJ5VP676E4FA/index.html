<html><header><meta charset="utf-8"><title>新春蒲點：新春商場睇免費Show<br>驚險雜技拍爛手掌</title></header><body><h1>新春蒲點：新春商場睇免費Show<br>驚險雜技拍爛手掌</h1><p>恭喜發財！恭祝大家雞年事事順利，新年進步！今日係大年初一，相信你一早已經到親戚朋友家裏拜年，收完利是剝完瓜子玩埋魚蝦蟹之後做乜好？大把節目任你揀！事關今日甚至整個新正頭很多商場都會舉行新春活動，當中首推太古城的雜技表演，既驚險亦具國際級水準，而且一個仙都唔收！不妨一家大細去睇睇。&#13;<br>&#13;<br>記者：張銘恩&#13;<br>部分攝影：楊錦文</p><p>太古城：雜技員身手不凡</p><p>太古城今年請得「廣州雜技團」一行40人來港表演，他們膽識過人，雜技表演糅合了現代舞蹈、藝術體操、戲劇等多項元素，歷年來已贏取超過80多項國際獎項，並經常在不同國家巡迴表演，巴閉到極。美少女恍如無骨的「柔術」表演、半空扭出超高難度動作的「高空綢吊」、驚險刺激的「抖槓」及中國領導人都讚口不絕的「禮帽」屬必睇項目，其餘如大跳板、空中體操、鞦韆頂技、足尖空竹、大武術、球技、地圈等超過15個表演項目亦一定睇到你拍爛手掌。&#13;<br> &#13;<br> 表演日期及時間&#13;<br> 2月9至13日	2:30pm、4:30pm、7:30pm&#13;<br> 2月14至18日	1:30pm、3:30pm、7:30pm&#13;<br> 2月19至20日	2:30pm、4:30pm、7:30pm&#13;<br> 地點：太古城中心2樓舞台</p><p>美少女熱鬧「柔術」</p><p>全女班出動當然吸引，她們穿得一身閃令令，利用婀娜多姿的身段，勾畫出各種形態優美的肢體動作，充份發揮群體「柔術」的線條及韻律美，節奏時快時慢，表演還融入勁歌熱舞，令觀眾目不暇給。</p><p>「高空綢吊」畫面優美</p><p>表演者須有極高的平衡力和臂力，單靠懸吊半空的綢布，在空中翩翩起舞，拗腰、倒掛、懸垂、轉圈，三兩下子便在半空做出超高難度動作，配上隨風飄揚的各色綢緞，畫面極浪漫優美。</p><p>「抖槓」刺激飛天翻觔斗</p><p>「抖槓」是「廣州雜技團」最新表演項目，並於去年10月獲得「金獅獎第六屆全國雜技比賽金獎」，表演者會在三排抖槓上彈跳、翻觔斗，做出多個驚險動作，睇得台下觀眾心驚膽跳。</p><p>「禮帽」胡錦濤都睇過</p><p>最巴閉的表演項目是「禮帽」，因「廣州雜技團」曾於03年在全國政協禮堂前為領導人胡錦濤和江澤民表演！全男班的雜技員以舞蹈形式完成多個剛勁利落的動作，好似睇緊一班認玩雜技的郭富城跳舞咁！</p><p>雜技員有嘢講&#13;<br></p><p>其他精采商場活動</p><p>1﹒太古城溜冰表演送猴迎雞</p><p>另一邊廂，太古城於初四、五還有免費溜冰表演，當日溜冰學校的教練會帶着優秀學生，穿上應節服飾，表演中國舞、絲帶舞及舞龍等項目，寓意送猴迎雞，有時間不妨睇睇。&#13;<br> &#13;<br> 表演日期及時間：2月12至13日5:30pm&#13;<br> 地點：太古城中心冰上皇宮</p><p>2﹒海洋公園翠兒同你拜年</p><p>海洋公園逢大時大節都搞Function，雞年一樣洋溢住濃厚新年氣氛，今年就請來LooneyTunes的卡通人物主持試鏡大會，入場人士可直接走進夢寐以求的卡通世界裏面進行試鏡，成功者有機會與他們同台演出，成為大明星！&#13;<br> &#13;<br> 活動日期及時間：即日至2月20日9:30am至8:00pm&#13;<br> 入場費：成人$185，小童（3至11歲）$93。</p><p>3﹒新鴻基商場陝西樂團變秦俑兵陣</p><p>即使無年獸出現，新春佳節中國人一樣興大鑼大鼓沖喜吓，今次新鴻基首次邀請到「陝西打擊樂藝術團」於旗下商場（每日兩場，3:00pm至4:00pm及5:00pm至6:00pm）擺下擊鼓雷陣，與市民敲鼓賀歲。他們的表演把中國歷史故事融入敲擊樂曲中，具獨有陝西民族風格，並且完全免費，大家記住昅實時間去睇！&#13;<br> &#13;<br> 表演日期	地點&#13;<br> 2月10日	沙田新城市廣場&#13;<br> 2月11日	將軍澳東港城&#13;<br> 2月12日	新元朗中心&#13;<br> 2月13日	屯門錦華廣場及卓爾廣場&#13;<br> 2月14日	上水廣場&#13;<br> 2月15日	葵芳新都會廣場&#13;<br> 2月16日	銅鑼灣世貿中心&#13;<br> 2月17日	沙田新城市廣場&#13;<br> 2月18日	旺角新世紀廣場&#13;<br> 2月19日	荃灣廣場&#13;<br> 2月20日	將軍澳中心</p><p>4﹒奧海城2005個大紅燈籠高高掛</p><p>奧海城今年就掛起了2005個大紅燈籠，遠遠望見已非常搶眼，想雞年鴻運當頭可以去湊湊熱鬧，同場還有「民間藝墟」、「財神派利是」等大路活動。&#13;<br> &#13;<br> 「民間藝墟」舉行日期及時間：&#13;<br> 2月9至13日12:00nn至9:00pm</p><p>5﹒IFC　20呎桃花王留影</p><p>04年孤身寡人無桃花運行？唔緊要！今年一於到國際金融中心，圍住20呎桃花王兜番轉。這棵全港商場內最高的桃花，唔知係咪傾向四周發展，睇落好闊但就唔太高，不過講真，桃花運層面闊啲廣啲咪重好！&#13;<br> &#13;<br> 桃花展日期及時間：即日起至2月15日</p><p>6﹒荷里活廣場有雞仔跳舞</p><p>而鑽石山就會有一班「荷家小雞」同你賀新禧，一班小孩子穿上特製的「雞衣」，搖身一變成為鮮蹦活跳的小雞，並表演舞蹈「荷家小雞賀新禧」，預祝乙酉雞年大吉大利。&#13;<br> &#13;<br> 表演日期及時間：2月13日2:00pm至3:00pm</p><p>7﹒太古廣場商場洋溢天籟之聲</p><p>太古廣場先有香港管弦樂團首席敲擊樂師龍向榮博士，聯同其他樂手演出鼓樂，再有首席笛手TimWilson及其鋼琴手妻子胡錦歡，以西方樂器現場演繹各種天籟之聲，包括淙淙流水聲、悅耳雀鳥叫聲及驚天動地的雷聲，唔知重以為行咗入森林！&#13;<br> &#13;<br> 表演日期及時間：&#13;<br> 2月12日	2:00pm至3:00pm、6:00pm-7:00pm&#13;<br> 2月13日	2:00pm至3:00pm&#13;<br> 2月15日	12:00nn至12:30pm</p></body></html>