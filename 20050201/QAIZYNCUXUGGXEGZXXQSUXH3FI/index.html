<html><header><meta charset="utf-8"><title>始終大芒好！</title></header><body><h1>始終大芒好！</h1><p>雖然市面上大部份MediaPlayer體積都較大，不過睇戲都係用番個大芒睇先舒服，可以集睇相、聽歌、睇戲於一身，唔使左一部、右一部咁麻煩！</p><p>NHJMPM202直錄電視劇</p><p>隨機之機座備有電視錄影功能，只要將天線插入機座，放埋部機上去就搞掂，60GB硬碟足夠錄足7日！&#13;<br> 規格：60GB、3.5吋顯示器&#13;<br> $4,998（e）</p><p>iriverPMP-140內置收音機</p><p>內置640×480高解像度顯示器，睇戲當然勝人一籌，而且更內置收音機功能，提供多一種玩意。&#13;<br> 規格：40GB、3.8吋顯示器&#13;<br> $4,580（a）</p><p>ZenPMC名牌作業式</p><p>作業系統用上「名牌」微軟嘅WindowsMobile，唔單止有PDA及手機版本，就連MediaPlayer亦見其蹤影。&#13;<br> 規格：20GB、3.8吋顯示器&#13;<br> $3,998（b）</p><p>AV420超型仔之選</p><p>MediaPlayer一般都四四方方，冇乜線條可言，不過呢部ArchosAV420就一身流線外形，又睇得又用得。&#13;<br> 規格：20GB、3.8吋顯示器&#13;<br> $5,480（c）</p><p>SSF-M2輕巧播片機</p><p>比市面上MediaPlayer細小，啱晒鍾意方便攜帶嘅用家。雖然只有512MB，不過已經夠裝一套90分鐘影片有餘。&#13;<br> 規格：512MB、3.5吋顯示器&#13;<br> $2,590（d）</p><p>SSF-M20又影又播片</p><p>外形與M2一樣細小，具有收音機功能，兼且可以加入影相鏡頭，唔單止可以睇片，影相都一樣冇問題。&#13;<br> 規格：512MB、3.5吋顯示器&#13;<br> $2,890（d）</p><p>查詢：&#13;<br> （a）iriver（25582166）&#13;<br> （b）CREATIVEHK（23312930）&#13;<br> （c）捷成洋行（29262320）&#13;<br> （d）JNC（21519299）&#13;<br> （e）NCCAsia（26191889）</p></body></html>