<html><header><meta charset="utf-8"><title>7吋流動DVD機極「好」色</title></header><body><h1>7吋流動DVD機極「好」色</h1><p>最新日本品牌SILVER，好似非常着力於手提DVD機身上，差唔多個個月都有新款出；今次最新返的SP-PD728，新機落地價$1,880，好明顯走低廉的入門級路線。&#13;<br>一攞上手感覺機身非常實淨，同一般國產貨色好唔同，不過最搶眼都係佢個7吋16:9闊屏大芒，色彩表現非常出色，小記用數碼相機直影都有好清晰效果，現場肉眼睇就更加靚仔！光碟機完全對應晒DVD、DVD-R、CD-R/RW、JPEGCD、MP3CD及VCD，不過最鬼馬係除咗播碟之外，重設置有AVIn/Out插口，換句話說佢重可以出電視當「齋DVD機」，或當流動式電視機，接駁其他影音產品如駁PS2打機！電源方面使用外置式電池，筆者測試時發現使用時間都有3個多鐘頭，都足夠大家睇兩套電影，跟機重有一隻「濕電牛」，可惜並冇CarKit跟，否則就更完美。	&#13;<br>記者、攝影：朱崇德</p><p>中原電器電話：27707608&#13;<br> 地址：旺角西洋菜南街1A地下</p></body></html>