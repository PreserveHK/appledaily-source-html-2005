<html><header><meta charset="utf-8"><title>電單車專題：<br>「地獄鬼」開派對逾百Chopper玩變臉</title></header><body><h1>電單車專題：<br>「地獄鬼」開派對逾百Chopper玩變臉</h1><p>呢個電單車會活動真係好恐怖！首先主辦車會名叫地獄鬼已經夠嚇人，繼而見到喺地方唔大嘅嘉蘭圍擺滿超過100架Chopper，重要全部係Chopper就更加令人睇到目瞪口呆。不過講到最得人驚，都係場裏面竟然出現好多睇極都認唔出佢係咩型號嘅電單車，呢啲絕對唔係新款車，只係現任車主將佢哋改到面目全非，唔睇過行車證都唔信佢哋嘅真正身份！&#13;<br>&#13;<br>記者：馬慶武&#13;<br>攝影：周旭文</p><p>面目全非只認得引擎</p><p>今次呢個活動陣容非常鼎盛，超過100架電單車大集會，當真聲勢浩大。會場裏面全部都係Chopper，差唔多全部都係地獄鬼（ChopperUnion）嘅會員。除咗有經典品牌哈利、Triumph出品嘅靚車之外，亦有大量Honda、Yamaha等日本車，當中有幾部經過全面激改，油缸、前叉、Seat位、氣喉、把手、頭尾燈、指揮燈全部改頭換面，除咗車架同引擎之外，基本上已經再搵唔到任何原裝部件！&#13;<br> &#13;<br> Chopper集會搞手：馬騮&#13;<br> 地獄鬼幹事阿Rick係今次活動搞手之一，佢話最難搞係電單車嘅排位，因為開頭預計只有70部車，點知最後有成100部車到場。</p><p>親自設計　人車合一</p><p>「架車改咗咩？」&#13;<br> 「你不如問我架車有咩未改啦！」&#13;<br> 車主馬騮戴住大大副太陽眼鏡、着住純白色毛毛背心再襯超窄身褲白色長Boot，好有型咁話。&#13;<br> 「鍾意Chopper啲咩？覺得個型格幾襯我！」&#13;<br> 的確，呢架HondaMagna250真係改得好勁，而且改得好靚，重同馬騮一身打扮襯到絕。花咗約四萬蚊、兩年時間改裝，全部集中喺外形上面。頭尾沙板、油缸、Seat位都係馬騮自己設計再訂做，全部部件嘅外形都好統一，令車身睇起嚟三尖八角，殺氣騰騰，同原裝Magna圓渾線條有天淵之別。</p><p>同場加「影」哈利靚女</p><p>改裝比車價貴兩倍</p><p>改裝前，係一架超殘開工車；改裝後，變成一架在街上收視率極高嘅獨特Chopper。用咗萬幾蚊買車，之後嘅改裝費竟然係車價兩倍。換上長得誇張嘅前叉、魚尾喉、油缸、頭尾指揮燈，再將引擎蓋攞去電鍍拋光，加埋兩盞巡航燈，全套改裝都係同期進行。&#13;<br> 「改完落地兩日咋！你問我係咪用嚟代步？未改之前係，改完之後唔係好捨得日日揸。」&#13;<br> 車主到最後先肯話畀筆者聽，呢架車嘅真身原來係YamahaVirago250，嘩！真係唔睇過行車證都唔信！</p></body></html>