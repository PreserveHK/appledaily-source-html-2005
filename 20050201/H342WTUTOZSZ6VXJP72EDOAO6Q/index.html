<html><header><meta charset="utf-8"><title>精明消費：<br>新年換床單過癮圖案令睡房煥然一新</title></header><body><h1>精明消費：<br>新年換床單過癮圖案令睡房煥然一新</h1><p>新年新景象，香港前景唔係一個人可以搞得掂，但自己間房想有咩景象就可以自己話晒事。想煥然一新，梗係由床單入手，換過套新床單，就好似手持魔法棒一樣，間房即刻唔同晒！玩Design、高雅、卡通人物款款各有賣點，係時候幫張床揀番套靚衫過年喇！&#13;<br>&#13;<br>記者：黃婉冰&#13;<br>攝影：陳陶鈞、蔡鴻雯&#13;<br>ImageGirl：Irene</p><p>圖案玩Design後生仔女首選</p><p>自問實屬型人一名，以下推介絕不能錯過。事關以下款款都是潮氣兼玩款之作，顏色Colorful不在話下，Pattern有搞鬼、型格、夜光！咁多款，實搵到一款同間房襯到絕，後生仔女都啱Feel！</p><p>日本風情畫</p><p>講求品味與突出，SENZE這套以日本娃娃做圖案，充滿100%日本風情的款式，絕對是不二之選。圖案獨特而清簡，唔會過於俗氣，男女都啱用。只有雙人及特大雙人（6呎）尺寸。&#13;<br> &#13;<br> 雙人原價：$379&#13;<br> 特價：$265.3&#13;<br> &#13;<br> 特大雙人原價：$479&#13;<br> 特價：$335.3(d)</p><p>扮靚裝備</p><p>名為MyFairLady的床笠、枕袋連被袋套裝，雖然摷勻都唔見有淑女出現，但窈窕淑女扮靚必備嘅架生就一件不漏Show晒出嚟。款式夠盞鬼，女仔至啱Feel。&#13;<br> &#13;<br> 單人原價：$718&#13;<br> 特價：$239&#13;<br> &#13;<br> 雙人原價：$878&#13;<br> 特價：$299(a)</p><p>夜光星星</p><p>想每晚都有星星睇？呢套夜光星星床單就啱晒！夜光星星在吸光後可在黑暗環境下變成螢光色，在藍色的襯托下，效果有如星空一樣，晚晚觀星都無問題。雙人尺寸為4呎半，售價只包床笠。&#13;<br> &#13;<br> 雙人原價：$399&#13;<br> 特價：$319.2(a)</p><p>美女與狗</p><p>Casablenca套裝系列，包括床笠、被袋、枕袋及被芯一張，320針全棉質料，質地柔順軟滑，但最吸引都係高貴美女與斑點狗的組合，簡約得來不乏時尚設計。&#13;<br> &#13;<br> 單人原價：$1,188&#13;<br> 特價：$605&#13;<br> &#13;<br> 雙人原價：$1,298&#13;<br> 特價：$685(b)</p><p>甜蜜蜜SweetHeart</p><p>唔怕肉麻，買INSPIRE呢套寫滿SweetHeart又畫滿心心的床單畀女朋友過年就最啱。一套包括有床笠、枕袋、被袋，咁甜蜜蜜，冧爆。&#13;<br> &#13;<br> 單人及雙人原價：$199&#13;<br> 特價：$159.2(d)</p><p>美女雲集</p><p>美女圖永遠大受歡迎，就好似呢張布滿一個個擁有模特兒身形而又婀娜多姿嘅靚女，效果花喱碌得來又幾得意。一身粉色配搭，啱晒女仔房，一套包括床笠、枕袋。&#13;<br> &#13;<br> 單人原價：$299&#13;<br> 特價：$209.3&#13;<br> &#13;<br> 雙人原價：$399&#13;<br> 特價：$279.3(c)</p><p>高貴花圖案中西兩式任揀</p><p>自知唔再係十八廿二，還是較喜歡清雅、成熟的圖案，誠意推介以下幾款熱賣之選給大家。中、西款式兼備，每款都具備高雅、大方得體的條件。</p><p>摩登十二生肖</p><p>想應節不妨考慮呢套CasaCalvin，紅底配金龍同十二生肖圖案，中西合璧，喜氣洋洋。一套包括床笠、枕袋、被袋、厚薄被芯各一張。&#13;<br> &#13;<br> 雙人原價：$1,750&#13;<br> 特價：$1,115(b)</p><p>閃閃銀粉</p><p>Cotteen床笠連枕袋套裝，以簡單線條做出清雅圖案，最特別係簡約大花圖案綴以閃閃銀粉，連Matallic都玩埋，適合鍾意另類又愛低調之人。&#13;<br> &#13;<br> 單人原價：$459&#13;<br> 特價：$367.2&#13;<br> &#13;<br> 雙人原價：$569&#13;<br> 特價：$455.2(c)</p><p>清秀織花</p><p>SENZE的絹料織花被袋連枕袋套裝，質感如絲般滑溜，織花配襯上中式立體花鈕，款式充滿濃厚中國味道，設計別具心思，雙人尺碼為4呎半。&#13;<br> &#13;<br> 單人原價：$859&#13;<br> 特價：$429.5&#13;<br> &#13;<br> 雙人原價：$999&#13;<br> 特價：$499.5(d)</p><p>簡約四葉草</p><p>INSPIRE的大四葉草圖案較適合後生仔女。以深淺色做出層次感，選用柔和粉色，視覺上給人柔和舒適感。套裝包括床笠、被袋、枕袋。&#13;<br> &#13;<br> 單人及雙人原價：$199&#13;<br> 特價：$159.2(d)</p><p>用料矜貴：高貴繡花</p><p>AUSSINO被袋連枕袋套裝，最特別係被袋用上薄絲及絲絨兩種不同質料，效果高貴優雅。在薄紗上繡上清雅花束，立體感更突出，雙人尺碼為4呎半。&#13;<br> &#13;<br> 單人原價：$539&#13;<br> 特價：$269.5&#13;<br> &#13;<br> 雙人原價：$599&#13;<br> 特價：$299.5(d)</p><p>宮廷氣派</p><p>想襯宮廷式布置的睡房，這套CasaCalvin宮庭床單最啱，柔和紫色襯白色，配合優雅的圖案，高貴典雅。全棉360針，套裝包括被袋、枕袋、床笠及被芯一張。&#13;<br> &#13;<br> 單人原價：$1,550&#13;<br> 特價：$1,085&#13;<br> &#13;<br> 雙人原價：$1,770&#13;<br> 特價：$1,115(b)</p><p>得意公仔圖案細路至愛</p><p>買時買，唔好唔記得小朋友嗰份，講到啱細路仔口味，唔使諗，首選梗係各式各樣的卡通人物，又或是花喱碌公仔圖案。買套𠱁囝囝囡囡開心之餘，又可以順便幫小天地打扮一番！</p><p>立體大象鼻</p><p>AUSSINOKIDS大象被袋連枕袋套裝，大象鼻哥及耳仔都係立體設計，成張五顏六色，有大象陪瞓覺，小朋友見到實開心到震。&#13;<br> &#13;<br> 單人及雙人原價：$269&#13;<br> 特價：$168(d)</p><p>跳跳虎Solo</p><p>無咗阿Pooh，就算得番跳跳虎一個自己都咁正。跳跳虎整蠱做怪的表情，虎迷當然超冧！套裝包括床笠及枕袋，雙人尺碼為4呎半。&#13;<br> &#13;<br> 單人及雙人原價：$299&#13;<br> 特價：$120(c)</p><p>捉魚Pingu</p><p>Pingu系列中最Sharp最搶鏡款式之一，一隻隻企鵝仔Pingu加埋一條條彩色魚仔，款式夠搶又過癮。套裝包括床笠枕袋，雙人床單為4呎半。&#13;<br> &#13;<br> 單人原價：$249&#13;<br> 特價：$125&#13;<br> &#13;<br> 雙人原價：$329&#13;<br> 特價：$190(a)</p><p>朋友仔私相簿</p><p>AUSSINOKids印花床笠連枕袋套裝，枕袋印滿一張張好朋友仔相片，有如一本朋友仔私相簿，花喱碌同囡囡間房一定襯到絕！&#13;<br> &#13;<br> 單人及雙人原價：$99&#13;<br> 特價：$68(d)</p><p>＊除有特別註明外，以下所列的尺寸，單人尺碼為3呎，雙人為4呎。</p><p>店舖資料</p><p>(a)　斗室　25427486　西環卑路乍街8號西寶城2樓203號舖&#13;<br> (b)　永安百貨　28521888　上環德輔道中211號永安中心&#13;<br> (c)　西田百貨　26941111　沙田新城市廣場3期2樓&#13;<br> (d)　AUSSINO　25427500　西環卑路乍街8號西寶城1樓107A號舖</p></body></html>