<html><header><meta charset="utf-8"><title>　　肥龍誠哥密密斟 - 李八方</title></header><body><h1>　　肥龍誠哥密密斟 - 李八方</h1><p>廣東社團總會同新界社團聯會噚日都有搞國慶酒會。由於煲呔重身處內地，署理特首許仕仁代表政府畀面，肥許喺會上同長實誠哥雞啄唔斷，睇怕都係講西九龍發展。佢兩個重一齊離開會場，啲行家問誠哥，冇咗單一招標嘅西九重有冇肉食？誠哥就話：「會配合政府嘅方案！」&#13;<br> 人大曹宏威就左右開弓，先𡁻民主派不識時務講六四，對內地國情又唔熟悉，人哋都對六四有定案啦，之後再暗批煲呔以後唔好再做立法會訪問團團長，「行政又係佢、立法會又係佢、遲啲連區議會都係佢，曾生都應該休息吓啦！」&#13;<br> 梁振英講嘢就啱聽啲，可能佢當年都有登報反對過鎮壓六四，所以認為六四可以提，大家應該就唔同觀點交流，中央啲領導都有充份準備啦，相信唔會影響日後溝通喎。&#13;<br> 對於長毛投訴有國安喺內地監控佢，中聯辦主任高祀仁就堅決否認。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>