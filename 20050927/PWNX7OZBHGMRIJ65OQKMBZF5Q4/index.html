<html><header><meta charset="utf-8"><title>一拖三夜蒲蘭桂坊<br>張燊悅：唔好寫到咁肉酸</title></header><body><h1>一拖三夜蒲蘭桂坊<br>張燊悅：唔好寫到咁肉酸</h1><p>張燊悅昨日凌晨時分與男友在蘭桂坊為友人慶祝生日，當她發現記者拍照時，竟主動攬着男友及兩男性友人給記者影個夠，又兩度叮囑記者「唔好寫到咁肉酸！」&#13;<br></p><p>早前跟蔡慧敏因為爭表事件鬧得滿城風雨的張燊悅，昨日凌晨時分跟男友楊哲安（Jeremy）及友人到中環蘭桂坊的BrewHouse消遣，現場所見，穿上黑色低胸裝的張燊悅跟友人有傾有講，心情甚靚，眾人逗留到店舖關門仍捨不得離去。</p><p>賀友人生日</p><p>沒多久，Jeremy發現門外有記者在拍照時，即拿着相機反拍記者，張燊悅見狀亦要影埋一份，惟她在拿過男友相機後不知如何使用，要Jeremy從旁指點。&#13;<br> 拍了好幾張照片後，張燊悅索性走到門口，左擁右抱地攬着兩位男性友人給記者任影唔嬲，然後又跟記者說：「今日我朋友個細佬三十歲生日，所以成班人出嚟同佢慶祝，都冇乜特別，你哋寫好啲，唔好寫到咁肉酸喎！」</p><p>怕醉酒生事</p><p>記者跟張燊悅傾談期間，她一位飲到面紅耳赤的男性友人，忽然興起問在場記者借相機給他「玩吓」，張燊悅生怕友人飲醉酒生事，遂急忙地說：「唔好寫到咁衰喎！」幸該友人拿相機跟張燊悅拍了好幾張照片後，便將相機歸還記者，未有節外生枝，頓令張燊悅鬆一口氣。&#13;<br> 採訪、攝影：娛樂突發組&#13;<br> </p></body></html>