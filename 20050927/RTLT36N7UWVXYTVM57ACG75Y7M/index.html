<html><header><meta charset="utf-8"><title>Ferragamo雙妹嘜遊米蘭<br>楊采妮、梁詠琪又食又拎</title></header><body><h1>Ferragamo雙妹嘜遊米蘭<br>楊采妮、梁詠琪又食又拎</h1><p>楊采妮和梁詠琪（GiGi）前日抵達意大利米蘭欣賞SalvatoreFerragamo時裝騷，「雙妹嘜」先到品牌的米蘭店試鞋掃貨，並在街頭品嘗意大利有名的雪糕，楊采妮笑言此行猶如參加旅行團。　記者MichelleLeung、MatthewLam米蘭直擊</p><p>楊采妮與梁詠琪應意國品牌SalvatoreFerragamo邀請，前日由香港出發經德國飛抵米蘭欣賞品牌的二○○六春夏時裝騷，二人到達後猶如一對「雙妹嘜」，隨即到Ferragamo米蘭店狂試鞋與手袋，其間遇上品牌鞋履設計師OliverAniot巡舖，三人大談鞋經，其後又遇上香港fans要求合照，在店內逗留二十分鐘，離開時已各拿兩袋戰利品，認真大豐收。</p><p>萬歲人人有份</p><p>購物後，「雙妺嘜」表示要品嘗意大利出名的雪糕，於是走到百年老店Rachelli連叫多個雪糕，更豪氣地萬歲請在場的記者及工作人員吃，二人說：「大家隨便食，呢個round我哋嘅！」&#13;<br> 楊采妮透露首度踏足米蘭，令她雀躍不已，她說：「今次同GiGi兩個女仔，過幾日會join埋Karen（莫文蔚），今次同經理人、助手、化妝師十幾個人一齊嚟，好似同家人去Ferragamo旅行團咁。我今年飛得特別多，去完威尼斯、南韓、新加坡、內地，𠵱家到米蘭。」</p><p>羅馬繼續旅程</p><p>之後楊采妮又謂：「第一次嚟米蘭，真係成街型男索女，睇到我目不暇給，好大滿足感，我𠵱家有幾個專輯寫緊，今次帶畀我好多靈感寫稿。」楊采妮和GiGi在米蘭看完騷後，將轉到羅馬及佛羅倫斯，繼續參觀Ferragamo的博物館、古堡及與品牌後人聚餐。</p></body></html>