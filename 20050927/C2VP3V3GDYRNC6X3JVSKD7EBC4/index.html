<html><header><meta charset="utf-8"><title>　　近半大專生重視樣貌 - 李八方</title></header><body><h1>　　近半大專生重視樣貌 - 李八方</h1><p>豔色天下重，賣相好幾時都着數啲，連大專學生都係咁諗，大學生民意研習計劃訪問咗二百五十一位嚟自幾間大學嘅學生，四成六人都話重視自己嘅樣貌，但超過一半就對自己個樣嘅滿意程度只係一般，不過呢班未來社會領袖，差唔多八成都話唔會考慮整容。咁都好，如果唔係第時見到啲企業家、高官個個都有假鼻、假雙眼皮，就唔好啦！&#13;<br> 至於喺大專生眼中點先為至靚？原來係藝人陳慧琳同埋陳冠希。因為要選最理想女仔面形，四成六人都話係陳慧琳，而最多人鍾意嘅鼻都係佢個鼻；最理想眼睛就係韓國女星宋慧喬，最靚口形係藝人鄭秀文。&#13;<br> 男仔方面，陳冠希差唔多大獲全勝，佢嘅眼睛、口形、鼻哥，都係啲大專生認為最理想，臉形就係藝人古天樂贏咗。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>