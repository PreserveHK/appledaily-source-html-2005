<html><header><meta charset="utf-8"><title>　　各國領事聚首浸大國際節 - 李八方</title></header><body><h1>　　各國領事聚首浸大國際節 - 李八方</h1><p>浸會大學搞首屆「國際節」，開幕禮昨午舉行，德國、哈薩克、墨西哥、巴基斯坦、沙地阿拉伯駐香港總領事都有到，法國、伊朗、意大利、日本、波蘭、俄羅斯、瑞士駐港總領事館亦有派代表嚟，場面好熱鬧。副校長范耀鈞話，浸大今年收咗一百八十一名國際學生，來自二十個唔同國家同地區，包括愛沙尼亞、法國、澳門、內地、菲律賓、瑞典、台灣、英國及美國等，又真係幾國際。&#13;<br> 香港學生雖然去得旅行多，但視野狹窄，大學搞呢類活動，可算用心良苦。浸大國際節活動，包括環球食品市場、海外升學展覽及講座、巴黎攝影展、歐洲電影節、傳統印度舞蹈表演、國家民族服裝表演、音樂會等，學生仔睇完，希望可以開闊視野。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>