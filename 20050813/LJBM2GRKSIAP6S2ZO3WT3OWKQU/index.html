<html><header><meta charset="utf-8"><title>EZShotE81+超強1,200萬像素!</title></header><body><h1>EZShotE81+超強1,200萬像素!</h1><p>相片解像度一向係數碼相機嘅標準，最近GrandVision推出了一部可輸出至1,200萬像素相片嘅數碼相機──EZShotE81+，雖然係用咗插值技術，不過由310萬像素CMOS，提高至過千萬像素輸出，巿場上都算少見！&#13;<br>機身設計係大路款式，機背設有一個2吋揭蓋式LCD，無論影人或玩自拍都無問題。除咗影相之外，另外重提供有多種功能，可玩埋DV攝錄、數碼錄音，返到屋企駁番電腦，又可當埋WebCam使用。拍嘢之外，機身內置有16MB記憶及SD/MMC插槽，接駁電腦後可上下傳相片及各類檔案，可兼任流動「硬碟」。&#13;<br>&#13;<br>記者：許福合</p><p>Profile</p><p>感光元件：310萬像素CMOS&#13;<br> LCD：2吋&#13;<br> 變焦：8倍數碼&#13;<br> 記憶：SD/MMC（內置16MB）&#13;<br> 功能：防紅眼功能、DV、WebCam、數碼錄音、流動儲存&#13;<br> 電源：AA電芯X2&#13;<br> 體積：96×59×19.9mm&#13;<br> 重量：115g&#13;<br> &#13;<br> 泛訊（29198790）</p></body></html>