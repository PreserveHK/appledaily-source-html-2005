<html><header><meta charset="utf-8"><title>今日開倉：經典變形金剛3折任砌</title></header><body><h1>今日開倉：經典變形金剛3折任砌</h1><p>當首領大叫：「兄弟們，準備變身﹗」一群變形金剛發出一輪啪啪聲響後，就會由載具變身成為機械人，相信男孩子一定記得變形金剛片集中經典嘅一幕。如果大家想用幾十蚊（三折價錢）重溫呢幕經典場面，千祈唔好錯過呢次嘅玩具開倉。	&#13;<br>&#13;<br>記者：呂瑋宗　攝影：陳智良</p><p>變形金剛MD-09JetFire副司令官</p><p>到咗現在，我都係理解唔到點解一堆機械人能塞得落一隻同佢都差唔多Size嘅穿梭機內。呢款變形火箭穿梭機重可以發出倒數發射嘅聲音。</p><p>變形金剛大作戰&#13;<br>變形金剛MD-02　航空參謀猩猩叫</p><p>由狂派「猩猩叫」演變出嚟嘅戰鬥機變形金剛，想起他當年成日因為多口被麥加登槍斃嘅場面吧！</p><p>變形金剛MC-12&#13;<br>Rachet陸軍官</p><p>原始嘅國派部隊始終習慣喺陸地上搵食，呢款就係可變吉普車嘅「忠角」。&#13;<br> </p><p>變形金剛SD-04ShockWave提督</p><p>幾架細嘢砌埋一架大嘢係變形金剛歷史中第二階段發展，呢款機械人係由三架小型戰艦合體而成的。</p><p>變形金剛SD-05Megazarak破壞指揮官</p><p>大家記唔記得變形金剛「頭領戰士」系列嘅狂派基地，呢款重大隻過當年嗰隻，可以變埋太空飛船㖭。</p><p>經典鬥氣冤家&#13;<br>發聲鹹蛋超人　ActionFigure</p><p>手腳可作小幅度移動，不過重點係有發聲按鈕，你有冇聽過超人叫？</p><p>發聲巴路旦星人&#13;<br>ActionFigure</p><p>既然帶得鹹蛋超人返屋企，不如帶埋成日對住超人拑吓拑吓嘅巴路旦星人返去，睇吓佢哋點樣一齊喺N78星系唱山歌。</p><p>機動戰士世仇決戰&#13;<br>高達GundamFix系列　#3003渣古MS-05B</p><p>渣古，隨盒附送3支機槍、1把斧頭，重有堅固牌盾牌同裝甲。</p><p>高達GundamFix系列&#13;<br>#0021A高達F90</p><p>KatokiHajme誠意製作，附有座台，F90孭住支巨型粒子炮企響度，全部渣古冇得留低。</p><p>得意女仔玩具&#13;<br>電子籠物：小Q一族</p><p>三隻得意狗狗瞓喺舒服嘅毛毛床下面，拍一拍佢哋個頭重識彈起。</p><p>HelloKitty旋轉木馬投射音樂燈</p><p>冧BB瞓覺佳品。Kitty同朋友仔騎住木馬轉吓轉吓，上面有影像投射進天花板，音樂伴隨着木馬在轉圈，BB就係咁瞓着了。有兩隻歌仔選擇，可調校聲音及影像大小。</p><p>日本SanrioMelody餐具套裝</p><p>內附兩套叉、碟、紙巾，以及精美餐盒一個，當然重有三款可以用叉叉得入，同埋同用刀仔切得開嘅蛋糕，加埋靚靚圍裙一條就係小女孩極品。</p><p>景品及扭蛋&#13;<br>索斯機械獸系列</p><p>廢墟、機械戰場、樹林，以及石柱群都係索斯機械獸們展現實力嘅地方。內附001-005五隻常版及一隻原色特別版。</p><p>世界坦克大戰&#13;<br>WorldTankMuseum對決篇</p><p>戰爭場面當然要有一群坦克浩浩蕩蕩地列隊駛過。有TigerI134、Elephant及Panther6等選擇。</p><p>多啦A夢Fing頭公仔</p><p>最新至HIT扭蛋，周街見人用兩隻手指捻住FingFing吓，多啦A夢蛋蛋得意之作。</p><p>ToysOutlet資料</p><p>日期：即日至8月31日&#13;<br> 時間：星期一至五3:00pm-9:00pm；星期六至日1:00pm-9:00pm&#13;<br> 地址：旺角彌敦道582-592號信和中心10/F1005室&#13;<br> 查詢：31889958&#13;<br> 付款方法：現金或信用卡</p></body></html>