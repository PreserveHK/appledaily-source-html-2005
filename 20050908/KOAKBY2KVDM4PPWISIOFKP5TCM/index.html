<html><header><meta charset="utf-8"><title>港姐港男沙巴戲水<br>陸詩韻樂極生悲𠝹爆籮</title></header><body><h1>港姐港男沙巴戲水<br>陸詩韻樂極生悲𠝹爆籮</h1><p>六位港姐昨日繼續在沙巴親善訪問，她們穿上三點式在酒店泳池戲水，幾位同行男士不敢趁機昅靚女，惟有各自玩耍騷肌肉。不過陸詩韻上水時不慎被池邊的石𠝹傷屁股及大腿部位，樂極生悲。　記者卓美娟沙巴直擊</p><p>六位出爐港姐葉翠翠、陸詩韻、林莉、鄧上文、許佩琪、袁彌明、兩位落選香港先生鄧仲謙、黃長興、以及藝員劉家聰，應康泰旅行社邀請到沙巴作親善之旅，昨日在沙巴下榻的酒店參觀設施時，眾人以泳裝在泳池戲水。</p><p>「唔係好痛」</p><p>六位港姐都以三點式示人，而兩位香港先生則穿着激凸三角泳褲，互相輝映，只有劉家聰穿短褲亮相，顯得較為保守。眾人戲水時，一班港姐都沒有下水，多數坐在池邊踢水，只有三位男士及葉翠翠及陸詩韻坐上浮床玩樂，其間三位男士更被港姐故意整蠱，踢到浮床反轉，一同跌落水。雖然許佩琪有三十五吋豐滿上圍，陸詩韻上圍也有三十四吋，但都敵不過兩位有三十九吋以上胸肌的香港先生，而幾位男士眼見美女當前，但都目不斜視，不敢昅女。&#13;<br> 雖然大家玩得暢快，惜樂極生悲，陸詩韻上水時不慎被池邊的石𠝹傷右邊屁股至大腿部位，現出三條血痕，事後她說：「唔係記者講我都唔知，因為唔係好痛，都冇乜事。」葉翠翠則表示：「我𠵱家着泳衣冇參選時咁大壓力，嗰陣見傳媒好緊張，𠵱家適應晒。」</p><p>林莉頻NG</p><p>而眾人前晚去了沙巴Bavanccazo參觀龍古斯族人住的長屋，以及該族人的婚禮。拍攝特輯時，林莉因口齒不伶俐，不停NG，雖然導演沒責備，但因累其他人拍完又拍，甚不好意思，她事後說：「今次算學得多嘢同幾好玩，成班人好relax。」葉翠翠表示覺得拍攝算順利，她說：「導演同助導教我唔好照稿背，理解重點再自己講出嚟。」問到夢想的婚禮，葉翠翠說：「冇諗過呀，我鍾意童話式婚禮，去迪士尼都好。」鄧上文有位拍拖多年的男友Andrew，她謂喜歡在戶外沙灘行婚禮，但一定要着婚紗。</p></body></html>