<html><header><meta charset="utf-8"><title>李彩華自封逄人咀　啜硬張衛健</title></header><body><h1>李彩華自封逄人咀　啜硬張衛健</h1><p>李彩華（Rain）近日正忙於拍攝內地劇《阿有正傳》，她與扮演男朋友的張衞健有一些親熱鏡頭，二人亦會有親吻戲份，但阿Rain表示不會介意，因為過往參演過多套劇集或電影，幾乎全部都有親嘴鏡頭，她已習以為常。</p><p>李彩華（阿Rain）日前返回南海，繼續拍攝內地劇《阿有正傳》，她與張衞健扮演一對情侶，而劉曉慶則是張衞健的母親。</p><p>咀到慣唔當真</p><p>問到阿Rain與劉曉慶合作的感覺？她說：「我遲啲先同佢有對手戲，始終佢係前輩，我都有一定壓力，但我都想同多啲呢啲前輩合作，咁自己嘅演技都會有進步。」&#13;<br> 阿Rain早前跟張衞健合作過電視劇《功夫足球》，二人再度合作，駕輕就熟，但這次兩人扮情侶，問阿Rain可有親熱鏡頭？阿Rain說：「我哋會有咀戲，不過都係點到即止，我同張衞健都熟，所以拍起來都唔係好尷尬。」阿Rain頓一頓後又說：「其實都唔明點解，我拍過咁多部戲同劇集，差唔多每一套都要『咀咀』，不過我都咀到慣晒，都係拍戲啫，又唔係真。」</p><p>中秋內地拍劇</p><p>此外，阿Rain要在內地拍劇度過中秋節，未能與家人人月兩團圓，她說：「都係工作啫，都習慣咗，家人都會明白同諒解，遲啲返嚟咪食番飯囉。」&#13;<br> 採訪：比華利&#13;<br> 攝影：陳偉權&#13;<br> 服裝：SistyrMoon&#13;<br> 髮型：Daniel@HipHairCulture&#13;<br> 化妝：Omixb@Headquarters</p></body></html>