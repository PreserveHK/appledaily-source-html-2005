<html><header><meta charset="utf-8"><title>　　肥仔明重披戰衣 - 李八方</title></header><body><h1>　　肥仔明重披戰衣 - 李八方</h1><p>民主黨呢期聲勢大挫，最新民望重低過民建聯，唔再沖一沖喜，好難重振雄風。為咗攞個彩，佢哋已經決定派出喺九龍東都有一定fans支持嘅李華明，參加觀塘景田區區會補選，聽日就去報名，希望呢位師奶殺手重披戰衣，可以打敗其他黨派，為個黨爭番少少光。&#13;<br> 得到黨內兄弟器重，肥仔明同八方話有一定壓力，但當然會盡力而為，佢重話會搵梁家傑助選，等個後台都勁啲。&#13;<br> 近期迪士尼嘅負面新聞，同民主黨一樣咁多，身為經濟事務委員會成員嘅肥仔明，好希望可以開個特別會議討論一吓，點知竟然有人反對，激到肥仔明紮紮跳，最後決定親自去信葉澍堃，要求局長解釋。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>