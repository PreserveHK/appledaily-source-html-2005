<html><header><meta charset="utf-8"><title>Gloria遭校長問話</title></header><body><h1>Gloria遭校長問話</h1><p>陳慧珊、鄧穎芝、前Cookies成員Gloria及Angela等前晚到會展欣賞《擊動深情》，鄧穎芝當日剛到迪士尼遊玩完，還穿上米奇T恤到場，她說：「落雨好掃興呀，不過人唔多，幾好玩，我不停買嘢，使咗二千幾蚊。」</p><p>睇完嬲到喊</p><p>前Cookies成員Gloria早前被指獲中坑供讀書，她說：「我讀緊中七，校長睇完都問我，我今晚特登嚟澄清，雜誌影到我同三個男人，一個係我拍拖五年嘅男朋友阿Don，一個係uncle，重有係一個路人，我唔識嘅。」Gloria謂看報道後嬲到喊，感到相當委屈及醜陋，幸好男友信任她。&#13;<br> 此外，陳慧珊透露早前返美國探父母三個星期，她沒見雙親半年，所以返港時甚不捨。	採訪、攝影：魯萍</p></body></html>