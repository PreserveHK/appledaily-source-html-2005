<html><header><meta charset="utf-8"><title>蘭西情報課：<br>李嘉誠大宅鳥瞰圖</title></header><body><h1>蘭西情報課：<br>李嘉誠大宅鳥瞰圖</h1><p>本港首富李嘉誠住在深水灣道七十九號，呢間大宅，蘭西入過一次，就係李澤鉅娶老婆當日，超人好開心，請晒記者入花園。現在李府已成為內地旅行團景點之一，但外人最多只能喺外邊遠遠咁望吓外貌，裏面係點梗係無法得知啦。最近有個方法，可以從另一個角度去睇吓李家大屋，係咪好刺激呢？&#13;<br> Google最近出咗衞星地圖，蘭西Click入去搵李超人居所，顯示嘅就係呢張相嘞，係咪感覺好新鮮呢？重可以上下左右咁移動，夠晒方便。&#13;<br> 中原地圖張奕威就認真轉數高，已經即刻加咗個超連結，只要喺中原地圖揀選咗幢物業，再Click隔籬個Google衞星地圖icon，就可以睇到大廈鳥瞰圖，真係好方便。&#13;<br> 電郵地址：nancy@appledaily.com</p></body></html>