<html><header><meta charset="utf-8"><title>　　陳智思兩張卡美國中招 - 李八方</title></header><body><h1>　　陳智思兩張卡美國中招 - 李八方</h1><p>人人都知，美國第三方結算公司CardSystemsSolutions出事，香港嗰啲曾經去過美國消費，或者透過互聯網、電話同郵寄向美國購物嘅人，都屬於高危一族，包括行政會議成員兼立法會議員陳智思，原來佢係中招者一分子。&#13;<br> 噚日金管局署理副總裁李令翔喺立法會財經事務委員會玩踢爆，話「（財經事務委員會）主席陳智思都係受影響人士之一」，真係一言驚醒夢中人，陳議員去美國次數頻密，真係最容易中招。點知之後佢重自爆話，原來受影響嘅有兩張卡㖭。睇怕以後，佢都要小心啲睇清楚月結單喇。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>