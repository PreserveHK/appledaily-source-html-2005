<html><header><meta charset="utf-8"><title>新車速報：梁雪湄大讚豐田VoxyWelcab天生好波箱</title></header><body><h1>新車速報：梁雪湄大讚豐田VoxyWelcab天生好波箱</h1><p>豐田多用途MPV車款，深入每個階層，既有頂級豪華的Alphard，又有切合中產人士的Previa同Picnic；若然你係講求實際，既要滿足家庭，又要惠及長者同傷健人士的話，豐田旗下呢款Facelifted版Voxy賣相獨特前衞之餘，重加入SuperCVT-i無段變速自動波箱，以其百變的本事及唔到27萬車價，難怪一向揸開豐田房車的梁雪湄（Koei），亦話佢吸引力十足。&#13;<br>記者、攝影：陳偉林　　&#13;<br></p><p>雙電趟門方便又矚目</p><p>豐田Voxy隨着Facelifted版推出，無綫電視女藝員梁雪湄（Koei）話，新車造型看來較前變得成熟吸引；車身重備有全套原廠度身訂做的包圍配襯，令這輛方匣子賣相的多用途MPV車，注入多一份朝氣同活力感。然而，Koei話這輛帶有北美車輪廓的Welcab特別版，有左右雙電趟門設計之餘，重有車尾泊車感應裝置，先至係佢最欣賞嘅Points，就算倒車泊位都冇有怕嘛！</p><p>北美Style夠個性</p><p>座艙陳設講究實用</p><p>相比於方匣子的外形，這輛Welcab特別版Voxy，座艙三排7座位均用上高級透氣真皮包裹，而中排左旁則是電動控制上落的輪椅，Koei第一時間取起遙控器，嘗試按動輪椅上落，原來係咁容易；而輪椅本身只要解開安全鎖，重可以任意自由走動，Koei更笑說出外景還可以視作安樂椅用㖭！此外，部車重裝有高級CD音響及前、後恒溫冷氣，加埋車頂前、後獨立房燈設備，可謂一應俱全又夠豪氣。</p><p>真皮車廂夠豪</p><p>配備夠新夠齊</p><p>D4引擎行車輸出平均</p><p>Welcab版Voxy沿用一台2.0公升直4VVT-iD4引擎，其平均輸出及可靠性，用家可謂毋庸置疑，加上一套全新SuperCVT-i無段變速自動波箱，Koei話想唔到起跑加速咁利落順滑。原來，Koei一直係豐田的忠實Fans，更跟近期城中熱話的《頭文字D》主角，同樣揸開豐田AE車系呢！另外，VoxyWelcab版還強化本身底架結構，筆者試駕起來還感受到多一份穩妥的行車性，令置身其中的乘客，同樣有如豪華轎車般的舒適感。</p><p>操控無難度</p><p>BestBuy：之選Koei大力推薦福祉車</p><p>愛心爆棚的Koei話呢部Welcab特別版Voxy，用途多多之餘重有百變的本事，車身左右雙電趟門設計，方便乘客上落外，中排電動輪椅，能夠方便傷健人士外出活動及工作，更笑說可以作戶外安樂椅用。正！</p><p>豐田Voxy2.0Welcab規格</p><p>引擎：1998cc直4VVT-iD4&#13;<br> 馬力：155ps/6000rpm&#13;<br> 扭力：19.6kgm/4000rpm&#13;<br> 傳動：SuperCVT-i無段變速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：195/65R15YokohamaS-221&#13;<br> 尺碼：4580X1695X1850mm&#13;<br> 車重：1580kg&#13;<br> 平均耗油：13.2km/L&#13;<br> 車輛提供：冠日汽車（23233328）&#13;<br> 車價：$269,000起</p></body></html>