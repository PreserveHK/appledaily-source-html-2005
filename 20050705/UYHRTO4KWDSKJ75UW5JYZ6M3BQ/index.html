<html><header><meta charset="utf-8"><title>意國友賽識揀對手巴西腳唔使兩頭騰</title></header><body><h1>意國友賽識揀對手巴西腳唔使兩頭騰</h1><p>意大利足總日前宣布，有意為國家隊十一月主場約戰巴西踢場友誼賽，而成事機會應該好高。據報指幾支意甲強隊都喺背後推動呢場波，兩國家隊交鋒霸咗呢個賽期，即係各意甲球隊嘅巴西腳唔使舟車勞頓。咁做解決以往巴西國家隊同意甲球會爭「放人」嘅問題，都算除笨有精。</p></body></html>