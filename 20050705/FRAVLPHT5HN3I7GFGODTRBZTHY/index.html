<html><header><meta charset="utf-8"><title>獨居老翁壞電器求援手</title></header><body><h1>獨居老翁壞電器求援手</h1><p>近日本港接二連三發生多宗電視機疑因機件問題導致着火意外，六十九歲獨居老翁林啟東坦言，十分擔憂家中那部經常失靈的「老爺」電視機早晚會出事，成為新聞主角。</p><p>顯像管老化難維修</p><p>林伯歎道：「睇完新聞我都有啲驚，呢部電視機都用咗十幾年，係人哋送嘅，早幾年花百幾蚊整過一次，師傅話係顯像管老化，已經整無可整。」&#13;<br> 林伯邊說邊輕輕拍打電視機，只見畫面不停跳動，原本應是彩色的影像更已褪色。&#13;<br> 年近七旬的林伯昔日任職貨車司機，九七年退休，晚年無依無靠，目前靠每月領取一千多元綜援金過活，居於牛頭角下邨舊式公屋。</p><p>電飯煲殘舊恐漏電</p><p>林伯家中大部份家具及電器均由街坊及友人送贈，且已用了多年，除了電視機之外，電飯煲亦因過於殘舊有洩電危險，但林伯仍硬着頭皮繼續使用。&#13;<br> 「有幾次用手掂到，好似通咗電咁，不過見佢重用得，我又冇錢買，咪用住先囉，我哋呢啲拎綜援嘅，真係使多一分錢都唔敢。」林伯歎道。&#13;<br> 善長如有簇新電視機和電飯煲贈予林伯，請致電：29908688與本報聯絡，本報將安排義工上門收取。&#13;<br> 捐款編號：C1737&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>