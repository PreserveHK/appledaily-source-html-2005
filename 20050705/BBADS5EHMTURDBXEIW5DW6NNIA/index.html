<html><header><meta charset="utf-8"><title>關菊英同區瑞強鬥唱</title></header><body><h1>關菊英同區瑞強鬥唱</h1><p>區瑞強（右）同關菊英噚日接受新城電台訪問，區瑞強話：「呢個月嘅二十八至三十號，我同關菊英會喺文化中心開三場演唱會，我同佢會唱民歌、小調為主，而張德蘭會做嘉賓。」關菊英就話好耐冇公開做演唱會，所以呢排練歌有啲唔適應。馮仁昭覺得佢哋三個都係唱得之人，所以應該會有一批忠實歌迷買飛入場。</p></body></html>