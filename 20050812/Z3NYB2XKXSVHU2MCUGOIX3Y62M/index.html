<html><header><meta charset="utf-8"><title>星級名車：王從希　雙面睇<br>第2代平治ML350SUV×豪轎</title></header><body><h1>星級名車：王從希　雙面睇<br>第2代平治ML350SUV×豪轎</h1><p>平治第2代ML四驅車已經登陸香港，今次請來王從希（Stephanie）試車，雖然她未有車牌，但已對這部Sport版SUV（SportUtilityVehicle）一身肌肉型十分有好感，尤其是由三排刪減至兩排五座位的設計，空間更闊落，加上車廂內一身豪華轎車裝備，Stephanie全程有讚無彈！&#13;<br>&#13;<br>記者：陳偉林&#13;<br>攝影：陳偉強</p><p>液氣壓避震似坐轎車</p><p>全新車系加入有ML350的V6引擎，從廠方資料看來，馬力輸出經過強化，耗油量亦較原有ML350的3.7公升引擎慳油，配合車廠最新的7G-Tronic7前速半自動波箱，筆者覺得部新車起步明顯更爽快，加速反應亦好直接。&#13;<br> 初段，筆者駕車載同Stephanie及攝影師從銅鑼灣沿司徒拔道上山頂，慢車時候感覺到引擎扭力輸出長踩長有。雖然路段較多彎，但新車一套先進的4-ETS電子恒式四驅，配合上可將車身離地距由110mm至291mm自由調校的液氣壓避震組合，整體感覺好平穩，好似揸緊高身豪華轎車一樣，就連身旁的Stephanie亦有同感，大讚「好好Feel呀！」</p><p>身高下調　更跑格化</p><p>新一代ML車長增多150mm，闊度亦有71mm擴大，而前後軸距亦增加了95mm至2915mm，車高卻下調了4mm。遠望下的ML350由於係SportVersion包裝，對活潑好動、性格又鬼鬼哋嘅小妮子Stephanie最啱。&#13;<br> 「部車好有型，跟我喺外國接觸過嘅平治ML車好唔同！」&#13;<br> 全新電鍍鬼面罩、高聚焦頭燈以及加有金屬防撞底板的頭尾設計的確與第一代相距甚遠。</p><p>3排變2排　Shopping最啱</p><p>在外地生活了一段長時間的Stephanie認為，呢部ML350座艙實用又舒服，尤其係兩排五座位上用上全新剪裁真皮鑲嵌，夠晒貼身。&#13;<br> 「無咗第三排座椅？怪唔得尾廂空間咁闊，Shopping同去郊外地方玩時都好啱使喎！」&#13;<br> 筆者亦覺得，除了真皮椅，配有金屬面板修飾的中控台亦好Hi-tech，獨立送風的Thermatic恒溫冷氣、前置6碟CD等都係豪轎裝備，加埋先進的ComandAPS導航系統，令新一代CitySUV同時擁有Off-road和轎車裝備！</p><p>轎車式SUV裝備</p><p>DSR掣最啱Off-road擁躉</p><p>屬第2代全新車的平治ML350，中控台面板上加裝有最新電子DownhillSpeedRegulation（DSR）系統按鍵（圓圈處），這裝置可在4km/h至18km/h車速內保持均速下坡，唔會因為路面斜度變大，致令車速不斷提高難以駕馭，出現危險的失控場面，啱晒鍾意Off-road的Fans。</p><p>同級SUV推介&#13;<br>寶馬X53.0i</p><p>點睇：一款較偏重On-road的CitySUV，裝有3.0公升直6引擎（馬力231匹），有出眾的操控演繹，性能媲美高性能房跑車。</p><p>越野路華Discovery3</p><p>點睇：全面革新車系，造型前衞，座艙仍舊為三排七座位組合，4.4公升V8引擎（馬力295匹），On-road及Off-road表現平均。</p><p>Mercedes-Benz&#13;<br>ML350SportVersion　Specifications</p><p>引擎：3498ccV6DOHC&#13;<br> 馬力：272ps/6000rpm&#13;<br> 扭力：35.7kgm/2400-5000rpm&#13;<br> 傳動：7前速7G-Tronic半自動波，恒式四驅&#13;<br> 懸掛：（前）雙搖臂（後）四連桿&#13;<br> 制動：（前）透氣碟（後）透氣碟（ABS）&#13;<br> 輪胎：255/50R19BridgestoneTuranzaER30&#13;<br> 尺碼：4780×1911×1815mm&#13;<br> 軸距：2915mm；車重：2060kg&#13;<br> 0-100公里：8.4秒；極速：215km/h&#13;<br> 平均耗油：11.5L/100km&#13;<br> 新車售價：$648,000（標準版）&#13;<br> 車輛提供：仁孚行（28957339）</p></body></html>