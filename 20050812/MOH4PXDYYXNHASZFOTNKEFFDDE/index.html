<html><header><meta charset="utf-8"><title>快樂煮教：四菜自油式0膽固醇</title></header><body><h1>快樂煮教：四菜自油式0膽固醇</h1><p>我係「愛諸事家庭」的一家之煮愛太（愛任可諾），呢排老公話應酬多咗，膽固醇都多啲；阿女又話要減肥做《蘋果》Model，阿仔又話有比賽要KeepFit，搞到我頭都大埋。好彩近日發現多款不同的食油進軍香港，一於找來兩位好友幫手諗番四道新菜式，服侍屋企班大帝！&#13;<br>&#13;<br>記者：陳珮娟　攝影：周旭文</p><p>燴野菌意式扁麵</p><p>自製價$52/2人份&#13;<br> 老友Margaret同我都係愛吃如命，她對烹飪有濃厚興趣，又曾於加拿大修讀專業廚藝訓練，更在意大利數間MichelinStar餐廳工作兩年，現加入了煤氣烹飪中心，烹飪上有甚麼問題我都會請教她。最近阿仔話要參加籃球比賽，想食得強身又清淡點，於是Margaret教我用牛油果油煮這道野菌扁麵。</p><p>有料到：</p><p>白菌、啡菌、鮮冬菇各10粒、牛肝菌5克、乾葱（剁碎）1粒、蒜頭1粒、百里香及阿里根努1/4茶匙、牛清湯精1粒、番茄乾4片、Marsala酒50毫升、牛油果油50毫升、扁麵200克、水適量、芝士粉少許</p><p>跟住做：</p><p>1.牛肝菌用水浸開，瀝乾水，水則留起備用。&#13;<br> 2.燒熱牛油果油，爆香乾葱及蒜頭，加入已切粒菌類同炒，撒上香草及灒酒。&#13;<br> 3.待酒半乾後再拌入牛清湯精、牛肝菌水、番茄乾，再加水至菇面，煮滾後再轉慢火燴30分鐘。&#13;<br> 4.扁麵烚熟後，再拌入（3）同煮一會，撒上芝士粉及牛油果油即可食用。</p><p>煮教金句：凡煮菇類，都應先爆香才不會有澀味。</p><p>燒大蘑菇釀椰菜花意大利飯及黑松露菌</p><p>自製價$55/個&#13;<br> 識咗做總廚嘅昶哥咁耐，最大得益除咗知佢個名讀「廠」，其餘都係同食有關！我老公愛渝賜，最鍾意食好嘢，上次佢去意大利公幹，食咗一次黑松露菌，返嚟就讚口不絕，但係黑松露菌，急凍最平的來貨都要成$400/kg，幸好昶哥教我用呢種黑松露菌油。</p><p>有料到：</p><p>大蘑菇（Portabella）1隻、椰菜花（切碎）40克、黑松露菌10克、巴馬臣芝士20克、黑松露菌油15毫升、芹菜頭絲（已炸）10克、忌廉適量、法國葱1條、洋葱（切碎）1/4個</p><p>跟住做：</p><p>3.把芝士撒在大蘑菇上，再放入焗爐焗至表面呈金黃色。最後放上已炸好的芹菜頭絲及拌上法國葱作裝飾便可。</p><p>陳良昶示範：TowngasAvenue行政總廚&#13;<br> 地址：銅鑼灣百德新街59-65號地下（23672708）&#13;<br> &#13;<br> 煮教金句：煮椰菜花粒時不能煮太熟及腍，椰菜花要保持爽口才好吃。</p><p>果香提子油扒帶子</p><p>自製價$32/2人份&#13;<br> 阿女愛玉冰長得亭亭玉立，標致可人，真係拍得住我後生的時候，但無論我點講，佢都話自己肥，無法啦！惟有向老友Margaret求助，佢就提議我煮呢味餸。</p><p>有料到：</p><p>珍寶帶子6隻、溫室青瓜1條、西柚半隻（切粒）、白蘿蔔1小條、紅辣椒1隻&#13;<br> 沙律汁：&#13;<br> 西柚半隻（榨汁）、葡萄籽油100毫升、蘋果醋50毫升、鹽及黑胡椒適量</p><p>跟住做：</p><p>煮教金句：葡萄籽油是先淋在帶子上拌勻才扒，而不是落在鑊上。&#13;<br> &#13;<br> MargaretFu示範：煤氣烹飪中心導師&#13;<br> 地址：銅鑼灣禮頓中心地庫（25761535）</p><p>脆皮魚柳伴可可牛油汁</p><p>自製價$48/2人份&#13;<br> 入廚多年，始終改善不到煎魚不香脆的問題，Margaret索性介紹我用一種粉狀的可可油（Mycryo）來煮食，如在醃魚時把粉狀可可油加入醃料同醃，然後才煎便香口得多。</p><p>有料到：</p><p>魚柳2件、Phyllo紙兩片、菠菜100克、乾葱（剁碎）半粒、蒜頭1粒、魚湯精半粒、白酒100毫升、粉狀可可油6湯匙、牛油約25克、鹽及黑胡椒適量</p><p>跟住做：</p><p>3.爆香蒜頭加入菠菜同炒，備用。乾葱爆香，灒下白酒及加入魚湯精和少許水煮5分鐘，轉慢火拌入可可油及適量凍牛油拌勻至汁料變稠，淋在菠菜及魚柳旁伴食。&#13;<br> &#13;<br> 煮教金句：一定要燒紅鑊才落魚，魚才會煎得香脆，若鑊未熱便把魚放下，魚會霉。</p><p>油然自得</p><p>牛油果油&#13;<br> 本身不含膽固醇，亦有豐富營養成份可幫助降低食物中的膽固醇，預防前列腺癌、心臟病等，啱晒男仔！&#13;<br> 售價：$95/250ml&#13;<br> 銷售點：City'super&#13;<br> 地址：中環IFC2期1樓&#13;<br> 查詢：22347128</p><p>黑松露菌油&#13;<br> 是用上等橄欖油加入黑松露泡浸提煉出來，令普通菌變為黑松露菌味，粉絲扮魚翅！&#13;<br> 售價：$70/55ml&#13;<br> 銷售點：Gourmet&#13;<br> 地址：銅鑼灣利園1期地庫&#13;<br> 查詢：36934294</p><p>葡萄籽油&#13;<br> 不含膽固醇外，還有豐富維他命E，有助提升血液內的抗氧化功能，抗衡衰老（連我也心動），加上夏天熱辣辣拌食沙律，真係一流！&#13;<br> 售價：$49/1L&#13;<br> 銷售點：City'super&#13;<br> 地址：中環IFC2期1樓&#13;<br> 查詢：22347128</p><p>粉狀可可油&#13;<br> 由於耐熱度可達攝氏200-230度，可減少達20%的食物水份流失，令質素得以保持，連煎出來的魚就香脆可口得多！&#13;<br> 售價：$15/50g&#13;<br> 銷售點：LaReunionWorkshop&#13;<br> 地址：尖沙嘴星光行624-625室&#13;<br> 查詢：27358991</p></body></html>