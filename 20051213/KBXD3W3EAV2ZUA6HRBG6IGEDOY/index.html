<html><header><meta charset="utf-8"><title>　　田北辰忽然變議員 - 李八方</title></header><body><h1>　　田北辰忽然變議員 - 李八方</h1><p>檢討中學教學語言及中一派位機制工作小組主席田北辰，噚日同教統局常秘羅范椒芬齊齊上立法會就教學語言政策解畫。向來敢言嘅田二少面對議員嘅提問，當然冇有怕，不停講個研究做咗好耐、好可信，講吓講吓，就連噚日立法會教育事務委員會主席楊森想喺會議上插嘴都插唔到，重叫錯咗田二少做「田議員」（田北辰嘅阿哥田北俊先至係立法會議員）。&#13;<br> 當楊森叫錯咗，曾鈺成又好似受到感染咁，再叫錯田北辰做田議員，令到在場嘅議員都忍唔住大笑。唔知田北辰有冇興趣學吓阿哥咁出嚟參選，做個真正嘅田議員呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>