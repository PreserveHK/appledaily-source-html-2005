<html><header><meta charset="utf-8"><title>　　棠哥搞聯盟冇搵過田少 - 李八方</title></header><body><h1>　　棠哥搞聯盟冇搵過田少 - 李八方</h1><p>反政改方案旋風吹過後，支持政府方案大軍速速殺到。心水清嘅人睇到由十一個傳統左派核心組成嘅「關注政改大聯盟」中，明明話會支持政府嘅自由黨，竟然冇份，肯定有玄機。&#13;<br> 八方噚日問田少，佢就話棠哥冇搵過佢加入，重話「幾個月冇同鄭耀棠傾偈」，好似同工聯會好疏離咁。&#13;<br> 有左派同八方講，佢哋唔係特登杯葛自由黨，只係自由黨同傳統左派關係唔係「friend底」，當幾個政協常委牽頭組聯盟時，好難諗到自由黨。當然，自由黨臨陣倒23條，對佢哋始終係條刺，好難合作，睇嚟田少都要再努力啲向中央表明心迹先得喇。&#13;<br> 八方跟住問番棠哥，佢就話同自由黨friend唔friend冇關，只係一開工就去馬，趕唔切搵齊人喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>