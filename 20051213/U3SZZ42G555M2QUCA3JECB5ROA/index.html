<html><header><meta charset="utf-8"><title>　　唐唐輕鬆宴客 - 李八方</title></header><body><h1>　　唐唐輕鬆宴客 - 李八方</h1><p>世貿第六次部長級會議（MC6）今日正式開幕，香港人都好錫身，人人左閃右避，以免喺混亂中受損，咁就真係無妄之災啦。&#13;<br> 一星期真係唔易捱，大家只好聽天由命，呢單蘇州屎當年由老董同唐唐（圖）接番嚟搞，佢兩人一個就拍拍屁股走咗（或者係拍拍對腳就走）；一人就升咗官。好彩煲呔都鍾意出風頭，死都頂住，如果做得好，少啲亂多啲成果，分分鐘名揚海外，所以乜都有失有得嘅。&#13;<br> 今朝煲呔開完行會，下晝就會去會展主持MC6嘅開幕禮，負責總協調嘅肥龍就返辦公室昅住個局，而唐唐呢，佢最開心，只係負責今晚宴請各代表，之後幾日嘅會議，幾巨頭都有戲，全部睇鬍鬚仔表演。&#13;<br> 煲呔上周忽然話一個星期後有B方案，睇咁嘅勢，呢個係本周末甚至下周初嘅事，呢幾日邊有人睬佢。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>