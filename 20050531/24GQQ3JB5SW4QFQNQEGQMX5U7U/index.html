<html><header><meta charset="utf-8"><title>　　劉千石：基工會無意執笠 - 李八方</title></header><body><h1>　　劉千石：基工會無意執笠 - 李八方</h1><p>基督教工業委員會成立咗三十幾年，一直以幫助基層勞工同弱勢社群為己任。噚日有份報章報道基督教工業委員會就嚟停止運作，基工會副主席劉千石特別澄清，話基工會無意「執笠」，雖然旗下啲受薪員工好多已轉咗去做其他工作，但係基工會將來重打算再請受薪員工。劉千石話，自己喺基工會都有成三十五年，點都唔會畀個會中止運作，將來重會繼續關注勞工、婦女呢啲議題。&#13;<br> 阿石𠵱家好明顯食緊老本，自從接受中央安撫之後，支聯會遊行都唔見影，只有佢個徒弟兼議員助理蔡耀昌出嚟頂住，唔怪得華叔一提阿石，火都嚟埋啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>