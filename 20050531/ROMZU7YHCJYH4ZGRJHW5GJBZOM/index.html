<html><header><meta charset="utf-8"><title>　　傑出女性獎得獎人夠份量 - 李八方</title></header><body><h1>　　傑出女性獎得獎人夠份量 - 李八方</h1><p>由香港女工商及專業人員聯會舉辦嘅「傑出專業女性及女企業家選舉」，每三年舉辦一次，九九年係首屆，事隔六年，今年已踏入第三屆，之前曾得過傑出專業女性獎嘅女性有麥列菲菲、李樂詩等，而攞過女企家獎嘅就有蘇包陪慶、馬雪征等，個個名字都響噹噹。&#13;<br> 今次得獎名單內嘅知名女性都唔少，包括港產嘅世界級時裝設計師VivienneTam，同震雄集團行政總裁蔣麗婉。&#13;<br> 至於今年喺專業女性組別獲獎嘅其中一位女性──陳韻雲律師行資深合夥人陳韻雲，就最令八方感興趣，因為佢嘅提名人正係警隊前一哥、未來特首嘅細佬曾蔭培。究竟點解前一哥會提名陳韻雲呢？八方翻查資料，陳韻雲曾做過撲滅罪行委員會委員，同曾蔭培都算有啲淵源。至於真正嘅原因，有關方面就叫八方八號去頒獎禮，就會有分曉喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>