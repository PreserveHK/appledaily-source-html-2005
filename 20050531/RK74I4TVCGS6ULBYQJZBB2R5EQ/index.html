<html><header><meta charset="utf-8"><title>最憎一句<br>阿媽：冇鬼用！仔女：好煩呀！</title></header><body><h1>最憎一句<br>阿媽：冇鬼用！仔女：好煩呀！</h1><p>語言，可以是溝通的工具，也可以是傷人的武器，有時無心的一句話，你以為微不足道？但原來，嚴重性足以破壞彼此關係，平日母親與子女的對話中，便往往夾雜了這種傷害對方的說話，今日不妨先從雙方「最憎的一句」開始，再上一課溝通速成班，重新學習建立和諧家庭關係。&#13;<br>&#13;<br>記者：尹珊珊&#13;<br>攝影：伍慶泉、周旭文&#13;<br>模特兒：Carrie（Salvador）</p><p>經過我們連日的街頭訪問，在成功受訪的30名青少年男女及25名媽咪中，得出了以下結果。原來大部份仔女最憎的一句話是：「冇鬼用！」教人最意想不到是「食咗飯未？」「咁夜重唔瞓？」「呢排搞緊乜？」這類關心話語，也會令部份子女覺得反感。&#13;<br> 反觀媽媽最憎的一句話，結果可謂一面倒，大熱門「好煩呀！」以輕鬆姿態跑出，榮登榜首之列。</p><p>仔女最唔啱聽</p><p>NO.1：冇鬼用！（12票）&#13;<br> NO.2：做乜咁夜返呀？（8票）&#13;<br> NO.3：正一死女（仔）包！（5票）&#13;<br> </p><p>阿媽最痛一句</p><p>NO.1：好煩呀！（9票）&#13;<br> NO.2：你唔好理我啦！（7票）&#13;<br> NO.3：唔知咁多就唔好問啦！（5票）&#13;<br> </p><p>仔女同我講呢句最傷</p><p>最唔鍾意阿媽講呢句</p><p>改善溝通速成法</p><p>針對街坊意見，現在即請來全人發展中心顧問團主席黃重光醫生，為父母子女上一課改善溝通的速成班。</p><p>父母篇</p><p>1.溝通雖然要雙方互動，但為人父母應先踏出第一步，黃重光醫生表示：「唔係話要父母怕仔女，但大人先做好榜樣，效果會更好。」&#13;<br> 2.人是獨立個體，有自己感情、意願和空間，所以，第一步要彼此尊重。即使覺得子女有錯，語氣要保持溫和，亦要採取關懷而非批判的態度。&#13;<br> 3.父母說出重話的原因一是反感，但反感的話愈多，關係愈欠佳。另一原因是為子女着想，但這形式的關心，子女只會覺得嘮叨，並不會收到預期效果。&#13;<br> &#13;<br> 點講最好？&#13;<br> 子女夜歸&#13;<br> 建議對白：「今日咁夜？爸媽擔心你有事，唔係想干涉你的自由。」&#13;<br> 好處：先不質問原因，多講自己感受，子女可能會答：「今日功課好忙。」或「今日公司好多嘢做。」從而再了解子女的近況。</p><p>子女篇</p><p>1.要維持和諧關係，做子女的也有責任。若怕父母嘮叨，應該採取主動，向父母表示明白他們的好意，父母知道子女接收到，自然會少說幾句。&#13;<br> 2.面對感情敏銳度較低、個性較頑強的父母，即使對方說了重話，也要保持心境祥和理性，從正面的角度回應，而不記恨對方一句話。&#13;<br> &#13;<br> 點講最好？&#13;<br> 父母嘮叨&#13;<br> 建議對白：「我知道你哋關心我，但我識照顧自己……」&#13;<br> 好處：做父母的多胡思亂想，為求對方安心，應作正面回應，既可令父母少了擔憂，又能建立互信關係。</p><p>俄國有位著名芭蕾舞家，到她八十歲時，仍有人讚賞她是當今天才。她回應道：「每個人都是天才，只是大多數得五分鐘熱度，而我的熱度則維持了八十年。」（互聯網）</p></body></html>