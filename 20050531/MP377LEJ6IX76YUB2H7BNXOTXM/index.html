<html><header><meta charset="utf-8"><title>挺曾廣告 - 陳也</title></header><body><h1>挺曾廣告 - 陳也</h1><p>曾蔭權宣告入閘，賽事未開鑼起跑，各界已經急不及待在報章刊登賀文，熱烈恭喜，歡欣支持。這些團體廣告還會陸續有來，寧為雞口莫為牛後，有心押注的社團組織，要盡快搶登頭版廣告，公開交心。被人搶喝頭啖湯算自己倒楣，但手慢到連湯渣都撈唔着，就認真執輸敗家。團體與個人登廣告，下列模擬內容有0.238%的機會出現：&#13;<br>維園阿伯雖然不是法定組織或團契，但被港台捧紅了，已經屬於有頭有面的新聞人物，可以登這樣的廣告內文：「港英餘孽曾蔭權，好自為之。睇在老霍面上，挺你兩年，記得聽聽話話。」&#13;<br>砵蘭街以北愛國愛港婦女團體雖然沒有蔡素玉、范徐麗泰或者譚惠珠做會長，依然可以登這種示愛廣告：「當勞先生，祝你天天好幹，天天都能幹，又能幹得好的男人，是香港的福氣。本會一致通過，熱烈支持你，當選後馬上派正副會長親身向你獻吻。唔准sayno，否則扭你耳仔。seeyou。」</p><p>福建同鄉會已經登了廣告，福建大學校董會趕快追隨，廣告這樣寫：「曾先生，你人不來，你的捐款可以自由行來嗎？假如不行，請代向李嘉誠先生游說。在此熱烈鼓掌支持兩位先生聯手出招治港。」&#13;<br> 港九新界社團同業工會堅持刊登這樣的廣告：「權哥你好×好嘢，×××××！××××××！××！我哋撐硬你！」但左報不肯照登原稿，只肯落首段頭四個字。翌日廣告部遭人淋紅油寫住「敬酒不吃吃罪酒（寫錯個罰字），黑社會無權享受新聞自由咩？你因住！」下款署名是「界限街以西小皇爺個大佬」，警方唔明解，實聽拉你唔到。</p></body></html>