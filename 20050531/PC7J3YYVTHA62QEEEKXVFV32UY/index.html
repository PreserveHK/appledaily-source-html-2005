<html><header><meta charset="utf-8"><title>潮流1：<br>SummerOnlySharp醒誇頂頭大熱</title></header><body><h1>潮流1：<br>SummerOnlySharp醒誇頂頭大熱</h1><p>近日天氣之反覆無常確實叫人無所適從，一日之內可以經歷晴天、密雲、微雨、豪雨甚至雷暴。夏日啱戴帽，但呢家潮流玩意始終都要啱Timing，今個夏天可以點？大熱依然受潮人追捧的貨車帽，自命型人必戴一頂來襯衫，顏色夠Sharp、圖案夠誇才是今季至Hit選擇；而夏日陽光普照（好快就等到啦！），一頂遮得吓陽光的太陽帽（SunVisor）自然大派用場，更是有型沙灘Look的必備小配飾，另外，疏氣通爽的草帽更是SummerOnly，而今季有齊闊邊、Cap帽、紳士帽……款式多變。要潮要型也好，遮醜遮太陽亦好，夏天點都要一帽傍身！&#13;<br>&#13;<br>記者：招佩珊&#13;<br>攝影：陳陶鈞、梁細權&#13;<br>模特兒：Ivy、Hilary&amp;Nic@JamCast&#13;<br>化妝及髮型：Meggy@Meggyli.com&#13;<br>服裝提供：X-Game、izzue、Easy（23683335）</p><p>貨車帽繼續熱</p><p>去年夏季，全世界興晒戴貨車帽，唔理你是HipHop友、板仔，抑或跟住大勢走；今年，貨車帽熱潮無停過，夏天款式帽後幅統統採用網面，較為清爽疏氣，最啱炎炎夏日。&#13;<br> 款式方面，女生大賣花喱碌圖案，顏色愈鮮愈搶眼；男生款式通常較Cool，以大路的黑、白、藍、灰、啡為主，大紅大紫還是女士專利。不過唔理男定女，為迎接9月香港迪士尼開幕，全城已準備好狂煲米奇，相關產品又點少得帽？順理成章，以米奇做主打圖案的貨車帽/Cap帽亦成為大熱之選，事實上米奇係長青圖案，不過要戴就要快，到年底相信通街都係，濫到連自由行大叔都一人一頂！</p><p>熱捧米奇熱</p><p>其他精選</p><p>遮太陽SunVisor唔少得</p><p>自從時裝界大玩SportyChic，太陽帽（SunVisor）由運動服變身時裝配件兼潮流Item；舊年興過大擋太陽帽，遮陽光最實用，不過，女生們夏天一身花花迷你短裙加小背心，可愛小巧的太陽帽還是最合襯。主流款式以鮮色及可愛花巧圖案為主，極盡搶眼之餘，亦為嫵媚性感添注健康的陽光感；防曬又唔焗，型女夏日襯衫必備！&#13;<br> &#13;<br> OnIvy：Playboy太陽帽$399（c）&#13;<br> OnHilary：Puma粉藍色太陽帽$79（e）</p><p>織帽玩熱帶風情&#13;<br></p><p>好比穿上一度夏老威，草帽的確充滿夏日風情。其特點好處是疏氣通風，唔會焗出成頭汗之餘，又可以擋陽光，向來都是田中耕作的村姑們的防曬裝備。估唔到，以往覺得老老套套的織帽，變奏出來的潮流款式亦甚討好，除了最基本闊邊款式外，Cap帽、紳士帽同賊仔帽亦有，去沙灘啱晒。不過，切忌着埋草鞋揹埋個藤袋，襯埋一套似足村姑。</p><p>㗎仔潮物紳士帽</p><p>本地開始興戴帽，其實是源自東瀛，揭開近期日本潮流雜誌如《StreetJack》6月號，數到今季男士配飾的KeyItem，包括漁夫帽同紳士帽，當中還有天然材料的草織帽。有名你叫，紳士帽款式一般較為斯文，要注意係帽形圓大關係，頭大者好難戴得好睇！</p><p>跟阿嬌戴賊仔帽&#13;<br></p><p>看見日本潮流教父藤原浩常頭戴賊仔帽，便知呢種帽款歷久常新，至於女生代表就有阿嬌，她近半年都特別愛戴賊仔帽。新推款式的質地是線織或薄棉布，打破因質料厚、只適合冬天佩戴的定律，夏天戴都唔怕焗親你個頭，杏色易Carry，男女合戴，而英倫的格仔Pattern，型味十足。</p><p>售賣點：</p><p>（a）VonDutch（35211632）&#13;<br> 尖沙嘴漆咸道南79號中國五礦大廈地下&#13;<br> &#13;<br> （b）i.t（25772311）&#13;<br> 銅鑼灣Stylehouse109舖&#13;<br> &#13;<br> （c）SpaceV3（28810996）&#13;<br> 銅鑼灣地帶226舖&#13;<br> &#13;<br> （d）X-Game（28818960）&#13;<br> 銅鑼灣白沙道11號1樓&#13;<br> &#13;<br> （e）Lids（35230626）&#13;<br> 尖沙嘴漆咸道南61-65號百樂酒店地下2號舖&#13;<br> &#13;<br> （f）DES.SERT（23677728）&#13;<br> 尖沙嘴利時商場421號舖&#13;<br> &#13;<br> （g）izzue（29722218）&#13;<br> 銅鑼灣Stylehouse110舖&#13;<br> &#13;<br> （h）agnesb（21755221）&#13;<br> 尖沙嘴海港城港威商場G319舖</p></body></html>