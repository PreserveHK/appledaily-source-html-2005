<html><header><meta charset="utf-8"><title>　　王丹：離平反又近一日 - 李八方</title></header><body><h1>　　王丹：離平反又近一日 - 李八方</h1><p>六四遊行人數唔多，八九學運領袖王丹都好理解，佢話政治熱情唔可能長期維持，好難期望年年都好似八九年咁。佢又話唔會因為過咗十六年都未平反到而心傷，因為一定有平反嘅一日，每過一日，離平反嘅日子就近一日！&#13;<br> A45網上電台噚日搵咗身在台灣嘅王丹做電話嘉賓。王丹話，唔好成日對新領導人有太多期望，以前就期望胡耀邦、趙紫陽，跟住期望朱鎔基，𠵱家就期望胡溫，結果期望咗咁耐都喺冇乜進步過，所以唔好寄望胡溫開明，一定要制度變化先得，淨係靠人都唔符合民主精神。&#13;<br> 王丹又話，預計佢嘅哈佛博士論文三年內搞掂，希望可以喺不久將來嚟香港睇睇。大狀黨余若薇、梁家傑同民主黨何俊仁就話，一定盡力幫佢嚟香港！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>