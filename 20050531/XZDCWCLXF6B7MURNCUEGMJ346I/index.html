<html><header><meta charset="utf-8"><title>Crossover熱潮已過NAMCOvsCAPCOM反應平平</title></header><body><h1>Crossover熱潮已過NAMCOvsCAPCOM反應平平</h1><p>E3新機大ShowOff後，今個星期開始正常番，連帶唔少新作推出；單係PS2都有成十隻Game，加埋XBOX、GC、GBA等，真係唔嘢少。&#13;<br>&#13;<br>文：打機鐵人&#13;<br></p><p>PS2NvsC好睇唔好賣</p><p>PS2兩大廠Crossover之作《NAMCOvsCAPCOM》，唔知係咪宣傳少加上Crossover熱潮已過，市場反應麻麻，定價$428；反而鐵人睇好元氣推出嘅《RACINGBATTLEC1GRANDPRIX》，首都高系統加上實名C1車，而且冇行貨相信有炒味；另外重有隻姍姍來遲嘅《REDDEADREVOLVER》，今次同步返咗XBOX同PS2嘅日版，之前錯過美版嘅不妨留意，市價約$380。</p><p>NDSSD機戰炒唔起</p><p>未嚟貨已先嗌定缺貨嘅NDS《SDGGENERATIONDS》，好多人都睇死佢會被炒起，點知定價已成5,800日圓，返到香港街價已成$350，咁鬼貴！想炒都冇乜價位走啦！另外，上星期有炒味嘅NDS《BOMBERMAN》終於返咗大貨，市價跌返到$299，入得過！&#13;<br> 主機方面，今年E3遊戲展並無好似往年咁，馬上帶動市面「舊」主機大減價；收到小道消息，今年「舊」主機減價期，會延至7月先開始，想執平貨者留意！</p></body></html>