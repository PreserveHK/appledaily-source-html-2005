<html><header><meta charset="utf-8"><title>股壇瀏覽器：大摩力撐永樂發威</title></header><body><h1>股壇瀏覽器：大摩力撐永樂發威</h1><p>美股連升兩日，支持港股造好，但恒指升至14650水平再難寸進，大市遇阻後輾轉回軟，恒指收報14597，升56點，成交再縮至151.9億元。&#13;<br> 近期股市偏軟，連新股都炒唔起，不過噚日股市好番啲，即刻有資金炒新股，其中先施錶行（444）大升20%，收1.20元，重返招股價1.08元水平之上，成交達4362萬元。捷豐家居（8310）升14.45%至0.95元，但成交只得89.17萬元，明顯未能吸引散戶跟進。而最威猛當然係永樂電器（503），在大摩力撐下，股價勁升10.52%至2.625元，成交達2.52億元，媲美大藍籌。&#13;<br> 中民燃氣（681）突然宣布斥資1500萬元人民幣投資國內彩票相關業務，為該股增添彩票概念，成功將股價踢高7.9%至0.41元。&#13;<br> 黑客話，隻股有不務正業之嫌，如芬佬有貨，可能會沽貨洗倉。不過，此股暫時睇嚟係由炒家主導。&#13;<br> &#13;<br> 建行招股交行炒高&#13;<br> 建行（939）認購反應一般，但交行（3328）則勁升3.1%至3.35元，成交達2.39億元。究竟係有資金認為建行唔吸引換馬至交行，定係有心人刻意炒高交行為建行造勢？持有兩手交行的阿虎就唔多清楚。&#13;<br> 北青傳媒（1000）高層在國內被捕，引發公司管治危機，基金紛紛減持，高盛亦因此調降其目標價至13元，但幅度唔算大，加上此股貨源歸邊，噚日大幅彈升8%至10.05元，似乎該股跌至8.90元，已見短期低位。&#13;<br> 不過昨日成交縮至163萬元，跟炒可能上車容易落車難，認真要諗清楚。&#13;<br> 阿虎</p></body></html>