<html><header><meta charset="utf-8"><title>　　中學生作詩有料到 - 李八方</title></header><body><h1>　　中學生作詩有料到 - 李八方</h1><p>詩詞歌賦係中國文化嘅瑰寶，一首好嘅作品可以達到言有盡而意無窮嘅境界，絕對經得起時間考驗。康樂文化事務署噚日舉行「第十五屆全港詩詞創作比賽」頒獎典禮，睇見學生組嘅得獎作品，唔單止有大學生作品，當中亦有中學生作品，原來香港年輕一輩都有唔少人鍾意吟詩作對。&#13;<br> 得到優異獎嘅中六生許惠強，得獎作品《秦皇》，以暴君秦始皇作主角，佢同八方講，平日歷史課中不時要讀秦始皇嘅課題，佢期望透過詩句，表達千古對秦始皇政績嘅評價。&#13;<br> 至於喺樹仁學院讀中文系嘅亞軍得主程彥就話，佢最鍾意就係去啲環境優美嘅公園，啟發創作意念。奪得冠軍嘅作品題為《自由行》，作者乃中大學生黃令時，佢噚日冇出席，好似去咗海外交流啩。</p><p>《秦皇》　許惠強</p><p>橫斷諸王祚，鋒芒及海隅。&#13;<br> 銷兵冶像鐻，焚典墓生儒。&#13;<br> 暴役乾坤子，獨馳今古途。&#13;<br> 崇陵龍梓在，威武九泉孤。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>