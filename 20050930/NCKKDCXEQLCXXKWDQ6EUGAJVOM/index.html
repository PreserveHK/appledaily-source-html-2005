<html><header><meta charset="utf-8"><title>　　大細劉傾密偈 - 李八方</title></header><body><h1>　　大細劉傾密偈 - 李八方</h1><p>斥資億元裝修嘅尖沙嘴崇光噚日正式開幕，為咗隆重其事，除咗主人家、即係利福國際非執行主席彤叔，同埋公司非執董劉鑾雄兩兄弟與劉老太外，信置主席黃志祥、鷹君主席羅嘉瑞、同埋東亞主席李國寶個大仔李民橋都有畀面到賀。&#13;<br> 為咗搞旺個場，崇光特登請嚟喺外國受歡迎嘅成龍、歌手容祖兒、Twins、同埋喺Boy'z出嚟獨立發展嘅Kenny一齊剪綵。&#13;<br> 噚日八方行過個場，個場真係同未變身前好唔同，加上𠵱家東鐵可以直駁過去，話唔定第時呢個位嘅人流，可以多過銅鑼灣崇光呢！&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>