<html><header><meta charset="utf-8"><title>《大長今》唔拍續集</title></header><body><h1>《大長今》唔拍續集</h1><p>《大長今》熱潮似乎未散，噚日有網上新聞話韓國方面有意開拍續集，重確定二十一歲嘅韓國女演員鄭柔美做女主角，鄭柔美曾參演過《浪漫滿屋》。報道話本來《大長今》續集女主角都係李英愛，但因為愛姐冇期拍，所以由鄭柔美頂上，但《大長今》導演李炳勳噚日接受本報查詢，佢話冇件咁嘅事，短期內都唔會開拍《大長今》續集喎。</p></body></html>