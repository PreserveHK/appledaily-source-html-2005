<html><header><meta charset="utf-8"><title>甄子丹：相信係Ba叔樹大招風<br>廉署行動震驚娛圈中人</title></header><body><h1>甄子丹：相信係Ba叔樹大招風<br>廉署行動震驚娛圈中人</h1><p>【本報訊】有「內地演唱會之父」稱號、人稱Ba叔的陳達志，是娛樂圈活躍分子，人緣既廣且佳，除主辦演唱會外，更投資電影及擔任藝人經理人，跟圈中不少歌手藝人相當熟絡，故陳達志昨日凌晨被廉政公署拘捕的消息傳出後，整個娛樂圈即時大為震驚。其中國際武打明星甄子丹更力撐：「Ba叔份人好鍾意幫人，相信係樹大招風引起誤會。」　記者：戴彩煥、王麗春</p><p>金牌娛樂公司負責人黃柏高與陳達志關係密切，兩人的公司除經常合作拍片外，金牌旗下歌星如楊千嬅、古巨基在內地開演唱會，主辦權亦多數交由陳達志的公司負責，而鄭中基明年三、四月期間在香港舉行的演唱會，亦是由金牌與陳達志的雅柏公司合作主辦，古巨基下月中在廣州和澳門的個唱也是由雅柏公司負責。&#13;<br> 對於陳達志被廉署拘捕，黃柏高昨表示對事件不了解，但他強調與雅柏公司的合作會如期進行，「金牌同雅柏未來嘅合作計劃會如期進行，我同陳達志關係冇變。至於佢因乜事受廉署調查，我唔想評論。」</p><p>方中信：希望一場誤會</p><p>「歌神」許冠傑下月在新加坡及馬來西亞雲頂舉行的演唱會，以及十二月的美加巡迴演唱會，亦是陳達志旗下公司負責製作。記者昨日致電許冠傑助手Patrick時，他回應稱：「演唱會應該會如期舉行，其他嘅事唔太清楚，唔方便講咁多。」&#13;<br> 歌手方力申和Ba叔素有交情，他昨說：「我估係協助廉署調查啫，乜都唔知，都講唔到啲乜。」至於曾是Ba叔旗下藝人的方中信，他昨表示：「我𠵱家喺內地拍緊戲，真係啱啱先知Ba叔去咗廉署接受調查；對於Ba叔公司嘅情況，我好少過問，只係做番藝人本份，我希望係一場誤會，佢會好快冇事。」&#13;<br> 與Ba叔稔熟的藝人錢嘉樂則表示，此時不方便致電騷擾他：「Ba叔目前有好多嘢要處理，暫時唔想打電話去騷擾佢。」另一歌手吳國敬說：「我相信廉署只係循例調查吓，Ba叔會冇事嘅，佢之前重幫我接咗下月十五號去澳洲做騷，我諗到時一定可以成行，大家唔使擔心。」洪天明則稱：「我𠵱家喺上海做嘢，都有聽過呢個消息，我同Ba叔嘅經理人合約七月滿咗，不過間唔中重有聯絡，我對Ba叔公司運作嘅嘢唔係咁了解。」</p><p>吳家樂：廉署鍾意高調</p><p>Ba叔現時旗下藝人吳家樂昨表示：「我今日聽新聞知道，希望Ba叔冇事，呢個時候唔方便打去騷擾佢，或者傳個短訊問候一吓佢。其實𠵱家都係初步調查，廉署有時都鍾意高調行事，唔可以單方面評論，始終件事好敏感。Ba叔份人咁有義氣，佢成日攞個心去幫人，好蝕底。」&#13;<br> 除擔任幕後工作外，陳達志亦不時在電影中客串演出，包括他有份投資、由甄子丹主演的電影《殺破狼》，陳達志便粉墨登場扮演警員角色。大前晚《殺破狼》在港威戲院舉行試片，陳達志更跟到場賓客有講有笑，對自己在片中演出亦大為緊張，頻頻追問記者他的表現如何。</p></body></html>