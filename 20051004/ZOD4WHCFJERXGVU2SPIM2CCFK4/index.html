<html><header><meta charset="utf-8"><title>梅啟明帶律師報案</title></header><body><h1>梅啟明帶律師報案</h1><p>下個禮拜一（十號）係梅艷芳生忌，梅啟明（左）又有新搞作，噚日下晝一點幾，佢帶住梅媽覃美金（中）同埋一個叫做區穎麟嘅律師去咗香港仔警署報案。報案內容同之前嘅都冇乜分別，梅啟明話：「今次要告滙豐銀行，等警方調查。」唉！三日唔埋兩日又去醫院又去警署，真係冇佢哋收！</p></body></html>