<html><header><meta charset="utf-8"><title>揸車北上　分分鐘一身蟻</title></header><body><h1>揸車北上　分分鐘一身蟻</h1><p>【本報訊】前日在廣東省惠州市博羅縣發生的嚴重車禍，再次引起香港市民對有關情況的關注。有不少中港司機昨日致電香港電台節目《千禧年代》，表達在內地駕駛遇到的問題及注意事項。有資深貨櫃車司機認為，在內地駕駛會發生很多意想不到的事情，最重要是忍讓及加倍留神。&#13;<br> 聽眾司徒先生昨日稱，在內地駕駛要留意路口情況，「唔好諗住自己喺大路，佢哋望都唔望你，即刻飆出嚟，覺得你一定會讓佢，絕對唔會讓你。」聽眾黃先生說：「佢哋冇選定行車線，冇呢個觀念。」&#13;<br> </p><p>拎起渠蓋誘車跌下</p><p>香港貨櫃運輸業職工會副主席謝浪認為，內地交通設施、道路建設及司機質素都是十分差劣，又有可能出現撞車黨及抬車黨等，「有啲路個坑渠蓋俾人攞咗，架車經過會坐咗落去，就要畀錢，攞幾百蚊嚟𢭃番起架車。」&#13;<br> 聽眾游先生表示：「深圳好多沙井啲蓋冇晒，試過坐車跌咗落個坑度，成個軨啲螺絲鬆晒，有人就會從中搵食，問你使唔使幫手，要收錢嘅。」&#13;<br> 落馬洲中港貨運聯會主席蔣志偉稱，香港司機不能以在本港駕駛的態度在內地駕駛，「唔好諗住佢哋會讓，香港人先會，內地司機嘅觀念太薄弱，公然違規，好多意想不到嘅事發生。」</p></body></html>