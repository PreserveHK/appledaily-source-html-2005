<html><header><meta charset="utf-8"><title>首用WindowsMobile5.0Dopod900強如Notebook</title></header><body><h1>首用WindowsMobile5.0Dopod900強如Notebook</h1><p>𠵱家用緊嘅Notebook全部以「kg」為重量單位，點解呢部會用「g」嘅？睇真啲，Dopod900其實係一部PDA手機先真！一打開機身，佢擁有現存PDA手機最大嘅QWERTY鍵盤，重玩埋勁潮嘅180°旋轉屏幕，攞上手用真係好有縮水版Notebook感覺！此外，更正嘅係佢將作業系統升級為《WindowsMobile5.0》，大幅度強化文書處理功能，重內置Wi-Fi，論功能！同真Notebook隨時有得揮！&#13;<br>記者：陳國輝&#13;<br>攝影：陳盛臣&#13;<br>ImgaeGirl：Yumi</p><p>今次Dopod公布咗兩款PDA手機，共通點係採用最新《WindowsMobile5.0》系統。兩部高階機中，900為追擊Notebook而嚟，支援3G，睇網頁快好多；至於838主攻2GPDA手機，配備2.8"彩芒及伸縮QWERTY鍵盤，編輯文件同樣方便。</p><p>新系統軟件大升級</p><p>Dopod呢個台灣牌子，大家可能唔係太認識，如果話你知，佢早前出咗部同O2mini一樣賣相，但功能更強嘅Dopod828，並搵嚟O2嘅OEM廠為佢製機，咁大家可能知佢嘅PDA手機有幾強！&#13;<br> Dopod900係佢哋今年PDA手機中嘅旗艦機！過去PDA手機多數用《WindowsMobile2003PPC》系統，今次升級做5.0之後，文書處理比以前強化咗。例如新版本嘅《ExcelMobile》就加入咗顯示統計圖表功能；而《WordMobile》亦新增編輯表格功能；同時亦由於內置Wi-Fi，收發E-mail都更加快捷。配合其座枱式機身設計、好有手感嘅QWERTY鍵盤以及橫向顯示模式，用嘅時候真係好有NotebookFeel㗎！</p><p>3.6"彩芒睇片最強</p><p>除咗外形相似，Dopod900重有另一撒手鐧，就係配備咗超闊嘅3.6"彩芒，屏幕規格直逼迷你Notebook！雖然數據上只有6萬5千色，但因為用咗VGA解像度，無論用作影相取景器，抑或用嚟睇電影，真實感都強過一般2.8"芒好多。&#13;<br> 同時，屏幕右側配備咗一個30萬像素3G鏡頭，玩VideoCalls都好方便同就手；唯一可惜，係視像畫面僅佔屏幕六分之一，靚芒未能用盡，實在有啲浪費。</p><p>試相區</p><p>今次以北角嘉華國際中心為試相地點，雖然已經係下午5點，不過陽光仍然充足，究竟鏡頭質素係點？即睇！</p><p>電腦人評Dopod900！</p><p>玩開Notebook同PDA嘅朋友點睇Dopod900呢？即刻問佢哋！</p><p>Profile&#13;<br></p><p>系統：WindowsMobile5.0&#13;<br> 處理器：520MHz&#13;<br> 記憶體：ROM128MB/RAM64MB&#13;<br> 制式：WCDMA/GSM900/1800/1900&#13;<br> 體積：127.7×81×25mm&#13;<br> 重量：285g&#13;<br> 通話時間：300-480分鐘&#13;<br> 備用時間：220-260小時&#13;<br> 主要功能：3.6"彩芒、QWERTY鍵盤、130萬及30萬像素雙鏡頭、Wi-Fi、藍芽耳筒、支援MMC/SD卡&#13;<br> Dopod（31550888）&#13;<br> &#13;<br> 約$8,000-$9,000&#13;<br> 推出日期：10月底</p></body></html>