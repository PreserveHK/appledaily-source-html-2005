<html><header><meta charset="utf-8"><title>女殭屍趴髀咬頸有反應<br>吳浩康：重要部位佢掂晒</title></header><body><h1>女殭屍趴髀咬頸有反應<br>吳浩康：重要部位佢掂晒</h1><p>吳浩康前晚為新碟舉行宣傳活動，並大搞噱頭與兩名分別作殭屍及天使打扮的性感女舞蹈員大跳辣身舞，其中扮殭屍的女舞蹈員更趴在吳浩康大腿上扭動身體，又咬吳浩康的頸項，演出極度大膽出位。</p><p>吳浩康前晚在觀塘apm商場舉行「Nowhere演繹光與暗」新碟發布會，並即場獻唱其新歌《吸血殭屍的愛》。</p><p>怕變色狼</p><p>為配合新歌演出，吳浩康特別與兩名分別扮作殭屍和天使的性感女舞蹈員大跳辣身舞，其中扮殭屍的舞蹈員趴在他的大腿上扭動身軀，又咬吳浩康的頸咬至出血（血漿），而吳浩康亦做出一副痛苦表情。&#13;<br> 事後吳浩康接受訪問時，表示覺得現場氣氛很好，問他可擔心忍不住笑時，吳浩康說：「唔怕，我只係怕啲人以為我係色狼啫。」問到舞蹈員趴在其大腿跳舞時可有觸及其敏感部位及會否感到尷尬時，吳浩康說：「四肢係我重要部位，佢都掂晒啦，我條大動脈都係重要部位，我反應咁痛苦，都做晒出面啦！」&#13;<br> 吳浩康昨日被舞蹈員咬頸後，頸上留有唇印，有人笑問他可曾被女友錫至成身「咖喱雞」時，吳浩康強調從來沒有，他說：「冇，只係錫面錫嘴，點會無端端錫落條頸度㗎。」他又笑言早年有女友塗上lipgloss後錫他，其後他與父親飲茶時，其父還以為他吃油膩東西後忘記抹嘴。</p><p>大彈胞姊</p><p>此外，吳浩康昨日到新城電台接受訪問時，大彈其三家姐的拍攝技巧，他說：「佢前晚都有去新碟發布會幫我拍片，之後我返屋企睇番時，成段片都好震，雖然佢已經拍咗好多次，但依然冇進步，佢就話因為大家姐個女扯住佢條褲先咁震。」他又透露其外甥女誤以為女舞蹈員是他的女朋友。&#13;<br> 採訪、攝影：李珮洳</p></body></html>