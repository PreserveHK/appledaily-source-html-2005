<html><header><meta charset="utf-8"><title>本周HOTBUY：宮廷劇集帶挈皇帝菜大熱</title></header><body><h1>本周HOTBUY：宮廷劇集帶挈皇帝菜大熱</h1><p>藥膳熱潮剛冷卻，皇帝菜乘勢登場，開業不足兩個月的滿朝御膳打正旗號賣皇帝菜，經理張先生表示，除了御膳，店內還提供從皇宮流傳到民間的滿朝風味菜及皇后用以進補的宮廷美顏菜，滿足一心想做皇帝、皇后的香港人。</p><p>需三日前預訂</p><p>滿朝御膳選址灣仔區，開業至今，晚市座無虛席，需三日前預訂，甚至曾有人包場。該店除吸引附近的上班一族外，還有不少一家大小特意前往光顧。張先生說：「客人從六至六十歲都有，可能呢度嘅菜唔似京川滬菜咁辣，而且多啲款，重有御膳係冇骨嘅，唔擔心骾親，啱晒大人細路。」&#13;<br> 他說，每款御膳都有典故，「上菜時，侍應都會將個典故講出嚟，等後生一輩認識多啲歷史，小朋友個反應都好好。」張先生表示，由於早前有不少關於宮廷生活的電影及劇集，帶挈宮廷食品非常旺場，藉此亦希望更多香港人認識以前的美食，「以前食嘅嘢，有好多都好好味，甚至可以美顏，又唔係太肥膩，好似牛骨柱咁，好受歡迎。價錢方面，平均每人都係百零蚊，唔係好貴。」&#13;<br> 副總廚吳先生亦表示，年初開始籌備皇帝菜，特地前往北京故宮等地搜集資料，「皇帝食嘅嘢好多，但係要搵啲香港人啱食嘅，就要花啲心思，而且每兩、三個月就加入新菜式，保持顧客嘅新鮮感。」他笑言：「啲客就係皇帝，要了解皇帝想食咩，所以時不時要問吓佢地嘅意見。」&#13;<br> 食家劉健威則認為：「𠵱家啲皇帝菜都係噱頭。」皇帝菜特色其實在於融合不同地方菜餚的特色，「好豐富，譬如滿州人好豪放，以肉類為主，淮陽菜就比較精緻、清淡，各有口味。」&#13;<br> 記者：黃嘉寶</p></body></html>