<html><header><meta charset="utf-8"><title>　　卿姐靠和諧冧莊 - 李八方</title></header><body><h1>　　卿姐靠和諧冧莊 - 李八方</h1><p>近排中央大吹和諧論，所以原本諗住冇得冧莊嘅卿姐（圖），又可以繼續留低做財委會主席，昅住政府盤數。&#13;<br> 工聯會鄺志堅話，立法會訪粵團第一日朝早，卿姐已經幾有信心咁問佢，會唔會繼續支持佢做財會主席？鄺大狀就好坦白同卿姐講：「真係好難支持你喎！」點知去到夜晚，有工聯會大佬就同鄺大狀話，𠵱家要講和諧，除咗嗰啲輪流做莊嘅之外，立法會啲委員會主席都盡量唔好換人啦。哦。&#13;<br> 講開訪粵團，鄺大狀話，原來鄭大班係唔識聽普通話，淨係聽得明楊森啲廣東音國語，結果張德江全程講話大班都唔明講乜，要大狀臨時充當繙譯。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>