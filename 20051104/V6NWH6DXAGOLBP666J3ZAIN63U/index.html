<html><header><meta charset="utf-8"><title>　　大狀報夠號召力吸引名店落廣告 - 李八方</title></header><body><h1>　　大狀報夠號召力吸引名店落廣告 - 李八方</h1><p>45條關注組份「黨報」《A45》噚日出版第二期，搵嚟名筆陳惜姿訪問「橋王」許仕仁。對中環人嚟講相信頗有吸引力，市民對「黨報」反應良好，只要有充足水源，大狀們一定去馬發大嚟搞。&#13;<br> 八方揭開《A45》一睇，發現大狀號召力真係不容輕視，事關已有兩大地產商落廣告，信置黃志祥旗下嘅屯門黃金海岸酒店賣咗個全版廣告，九倉吳光正旗下嘅名店Joyce則落咗個半版廣告，另一個半版廣告係意大利時裝品牌Paul&amp;Shark買嘅，《A45》吸引到時裝名店廣告，唔知同幾位大狀着衫品味有無關係呢？&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>