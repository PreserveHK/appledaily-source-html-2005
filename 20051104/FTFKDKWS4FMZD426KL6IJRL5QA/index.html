<html><header><meta charset="utf-8"><title>翁紅被老公休妻警告　迫生仔</title></header><body><h1>翁紅被老公休妻警告　迫生仔</h1><p>翁紅早前陪丈夫到泰國和大馬狂啖美食，結果增磅返港，現時要急急瘦身投入工作。問她有否趁旅程製造小生命時，翁紅笑言未預備好，但其老公恨仔恨到發燒，還謂若果翁紅不生，就炒她魷魚呢！</p><p>翁紅兩年前與任職美國賭場高層的Gary結婚後，一直過着幸福少奶奶的生活，早前她陪老公到泰國及馬來西亞公幹時，二人實行寓工作於娛樂，原來翁紅的老公為了賭場發展而需要四處搜羅美食，翁紅奉旨陪老公大啖美食，連購物時間也甘願放棄，結果當然增磅而回，翁紅日內便要開工，故現時要努力減肥收身。</p><p>自稱大細路</p><p>問翁紅有否趁今趟旅程製造小生命時，她笑說：「我哋早就有共識，因為我哋係閃電結婚，所以要先計劃好，始終生小朋友係一個好大嘅責任，而且我仍然係個大細路，但我預算兩年後等我ready好先會有呢個計劃。&#13;<br> 「但我老公就極度渴望生細路，𠵱家畀好多面色我睇，重話如果我再唔生，就炒我魷魚喎，所以我就奉勸佢一句：隨遇而安，會有意外驚喜；刻意強求，會欲速不達。」此外，翁紅日內便赴橫店拍古裝劇《天下第一硯》，同劇演員還有陳曉東，她坦言現時拍劇只為興趣，而且還要「快靚正」她才肯拍。&#13;<br> 採訪：駱華齡　攝影：葉君海&#13;<br> 化妝：AliceSo@Orientcolor&#13;<br> 髮型：KenjiNg@IIColpo&#13;<br> 場地提供：Balalaika（蘭桂坊）</p></body></html>