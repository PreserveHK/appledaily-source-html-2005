<html><header><meta charset="utf-8"><title>慶祝入波多搞作　亨利娛人娛己冇壞</title></header><body><h1>慶祝入波多搞作　亨利娛人娛己冇壞</h1><p>阿仙奴射手亨利一向多搞作，除咗好似前晚對斯巴達入球世界波外，慶祝入球方式亦多變。早前搵埋皮利斯學告魯夫咁射十二碼結果「蝦碌」，前晚就幽皮利斯一默，入波後走去十二碼點扮佢個「蝦碌」動作。其實呢啲慶祝方式幾好，講到尾踢波、睇波或買波，都係娛樂自己啫，開心咪得囉！</p></body></html>