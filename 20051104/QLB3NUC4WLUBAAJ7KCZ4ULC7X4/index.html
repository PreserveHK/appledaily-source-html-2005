<html><header><meta charset="utf-8"><title>敵衞詐傷拖到完場　沙奴爾太老實吃虧</title></header><body><h1>敵衞詐傷拖到完場　沙奴爾太老實吃虧</h1><p>祖記前晚歐冠盃主場贏拜仁二比一，一報上場作客一敗之仇。但係我求大俠就要批評吓主隊後衞基亞連尼喇！因為佢完場前詐傷瞓地，拜仁球員同球證都唔理佢，點知法國後衞沙奴爾就懶醒踢咗個波出界，隨即球證吹雞完場。賽後韋拉搭住呢位同胞膊頭口噏噏，唔知係咪話多得佢咁老實呢？</p></body></html>