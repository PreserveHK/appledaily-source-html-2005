<html><header><meta charset="utf-8"><title>菜肉魚之食住上：酒店烤男啖啖肉火</title></header><body><h1>菜肉魚之食住上：酒店烤男啖啖肉火</h1><p>誰說BBQ一定要去郊外，打扮一定要穿牛仔褲戴CAP帽？將燒烤地點移往市區，還要是五星級酒店，可以穿得Elegant、化行妝兼Set頭，安坐在一旁，等人將即叫即燒食物送到你面前。牛扒、羊扒要烤到幾成熟，全部由你話事。有靚景、有美食、還有靚仔侍應廚師服侍周到，夫復何求！&#13;<br>&#13;<br>記者：黃潔蓮　&#13;<br>攝影：譚盈傑、何家亮&#13;<br>Models：Zoie、Abee、Pikki（PureModel）</p><p>貴格海鮮平過散叫</p><p>𠵱家嘅燒烤餐廳已經愈嚟愈少用炭爐，難得君悅咁堅持，大大個圓形燒烤爐，一次過可以讓三位大廚為客人烹調，而且烤出來有靚靚井字紋。當中除咗一級肉眼扒，重要推介超巨型帶子、波士頓龍蝦等，如果散叫烤肉拼盤與雜錦海鮮拼盤兩道加埋已經要$440，只要吃這兩款已經可以回本，另外，單是用來蘸點的醬料已有十多款，芥辣都有六款選擇，加上每日提供12款沙律選擇，每星期會轉一次，食一個月才會重複一次。</p><p>TheGrill（25847623）&#13;<br> 地址：灣仔港灣道1號君悅酒店11樓靜水沁園&#13;<br> 時間：每晚6:30pm-10:00pm&#13;<br> 收費：成人$438、小童$250（另加一服務費）&#13;<br> 座位：120個</p><p>送大堆頭海鮮拼盤</p><p>餐廳位於ThePlace後面，感覺如在鬧市中的後花園內，全園只得11張餐枱，提供44個座位，一來可遠離燒烤爐，不會被熏得一頭煙，二來侍應可以提供更貼身的服務。今個月是新西蘭食品推廣月，大部份的食物如牛扒、羊扒、青口、紅白酒等都從新西蘭進口。每位客人還會獲贈一個海鮮拼盆，內裏包括生蠔、蟹及大蝦等。值得一試的是一級羊扒、T骨扒及肉眼扒，大廚花了兩日醃製，自然更入味，其中每塊重3-4安士的肉眼扒，成本價也要$100，食4塊都有賺啦！</p><p>TheBackyard（35523200）&#13;<br> 地址：旺角上海街555號朗豪酒店4樓&#13;<br> 時間：逢星期五、六及假期前夕6:30pm-10:00pm&#13;<br> 收費：成人$348、小童$218（另加一服務費）</p><p>全場最嗒得過</p></body></html>