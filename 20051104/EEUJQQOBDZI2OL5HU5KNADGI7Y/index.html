<html><header><meta charset="utf-8"><title>冷血吳京追趕李連杰「我係最威」</title></header><body><h1>冷血吳京追趕李連杰「我係最威」</h1><p>功夫小子吳京自幼習武，憑一副好身手打入娛圈。在新片《殺破狼》中，吳京飾演一名冷血殺手，一講到被譽為李連杰接班人，吳京仍難掩興奮之色，他說：「能夠俾觀眾認同，我唔反對；最緊要我之後冇人接班，我係最威！」</p><p>吳京於動作電影《殺破狼》中，飾演一名犯罪集團首領座下的冷血殺手，武打場面不乏，但這對吳京而言毫無難度可言，因為他未入娛樂圈之前，已是多屆全國武術冠軍。</p><p>禽獸不如</p><p>在新片中飾演殺手，吳京自言很享受扮演一個無情的人，他說：「我其實唔鍾意打，反而鍾意演文戲，特別要演一個禽獸都不如、唔當人係人嘅角色，我覺得好好玩。」&#13;<br> 吳京日前在尖沙嘴接受訪問，被問到曾是北京武術隊成員的他可會眷戀昔日光輝？他說：「冇，我連以前得過嘅獎牌、證書都唔知去咗邊。我攞過好多年武術冠軍，但最高級都只係冠軍，我心目中嘅冠軍係唔需要講出嚟。」&#13;<br> 被喻為李連杰的接班人，吳京說：「我冇所謂，因為話你係李連杰接班人，即係話你有潛質，有乜唔好？李連杰係第一，即係我都會有機會係第一，能夠俾觀眾認同，我唔反對；最緊要我之後冇人接班，我係最威！」</p><p>拒提宣萱</p><p>或者吳京的確很紅，所以言語間總帶着一份得志的氣燄。雖然他應攝影記者的要求擺出踢腿甫士，但就拋下了一句「又係呢啲。」當問他來港可有聯絡過跟他傳過緋聞的宣萱時，他煞有介事地說：「呢啲唔想講，男人以事業為重，我唔想呢啲影響我事業。」&#13;<br> 採訪：馮美茵&#13;<br> 攝影：陳偉權&#13;<br> 髮型：VincePang@IIColpo&#13;<br> 化妝：ChanSiuFun&#13;<br> 服裝：Circles&#13;<br> 場地提供：美麗華酒店</p></body></html>