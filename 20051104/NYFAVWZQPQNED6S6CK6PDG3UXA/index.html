<html><header><meta charset="utf-8"><title>黎姿祝曹敏莉順風</title></header><body><h1>黎姿祝曹敏莉順風</h1><p>黎姿、向海嵐和陳敏之昨日為劇集《胭脂水粉》到新城接受訪問，三個女人走在一起，自然變成一個墟，她們更計劃與同劇演員搞聚會。陳敏之說：「我負責約全班人食飯同唱卡拉OK，大家都想聚吓。」。</p><p>不信父女戀</p><p>對於曹敏莉將會於明年一月到外地進修，黎姿說：「所以我哋食飯其中一個原因都係為咗呢樣，我哋會好掛住佢，佢係個有潛質嘅演員，希望佢讀完書快啲返嚟發展。」至於曹敏莉與同劇甘草演員陳鴻烈傳緋聞，黎姿、向海嵐和陳敏之聽後嘻哈大笑，向海嵐說：「佢只係尊敬老人家。」陳敏之則說：「肯定唔係，如果真係嘅實阻止佢，冇可能阿爸同個女，我哋祝家（劇中家族姓氏）唔可以咁㗎。」&#13;<br> 採訪、攝影：王連連</p></body></html>