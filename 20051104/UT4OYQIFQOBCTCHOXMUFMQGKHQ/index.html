<html><header><meta charset="utf-8"><title>美樂花園溢價買賣</title></header><body><h1>美樂花園溢價買賣</h1><p>近排樓市勁吹淡風，減價及低價成交充斥，不過，偶然都見溢價買賣，美聯陳世豪話，屯門美樂花園九座高層E，近六百八十呎，享海景，以逾百三萬成交，每呎一千九百五，比同類高半成。&#13;<br> 買家認為價錢合理，所以睇樓一個禮拜之後，就決定扑槌。至於上手業主，只係略降叫價兩巴仙就賣得出件貨。咁豪爽嘅買家，真係少見。</p></body></html>