<html><header><meta charset="utf-8"><title>偉仔獲欽點借東風</title></header><body><h1>偉仔獲欽點借東風</h1><p>有消息話吳宇森嗰套古裝電影《赤壁之戰》，除咗一早定咗有周潤發演出之外，梁朝偉同埋憑電影《最後武士》入圍奧斯卡最佳男配角嘅日本演員渡邊謙都會參演。據聞偉仔俾吳宇森欽點做諸葛亮一角，發哥扮劉備，渡邊謙就扮曹操。不過偉仔就話要睇埋《赤》片嘅劇本先至決定演唔演喎。</p></body></html>