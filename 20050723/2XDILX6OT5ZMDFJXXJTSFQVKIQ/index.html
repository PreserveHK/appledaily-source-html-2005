<html><header><meta charset="utf-8"><title>今日開倉：兩折GIFTLAND大減價買米奇家具</title></header><body><h1>今日開倉：兩折GIFTLAND大減價買米奇家具</h1><p>重有唔夠兩個月香港迪士尼就開幕，買唔到門票或訂唔到酒店的朋友唔使灰心，可以趁住GIFTLAND大減價，將屋企布置成米奇的房間，唔使住酒店亦可日日夜夜見住米奇。今次GIFTLAND首推黑紅色的米奇家具，以低至2折發售，而同場亦有好多迪士尼及其他精品同樣以超抵價錢發售，重唔快啲去買番一、兩件產品，齊齊倒數迎接迪士尼！&#13;<br></p><p>必掃紅黑系列&#13;<br>&#13;<br>大耳CD架</p><p>以米奇的大耳仔為設計概念的CD架，黑色設計夠晒型，不過放滿CD就睇唔到底部的米奇圖案確實有點可惜。其SIZE細細，若然唔放CD，放喺床頭擺啲細嘅書仔亦可。&#13;<br> 尺寸：30W×21D×17.9Hcm&#13;<br> 原價：$368&#13;<br> 特價：$73.6</p><p>黑紅相襯夠晒型</p><p>棄用米奇公仔圖案，改由兩對米奇大耳仔設計的雜誌架，紅黑相襯，Design味濃，最啱放喺廳度襯張黑色皮梳化。&#13;<br> 尺寸：37W×34D×35Hcm&#13;<br> 原價：$460&#13;<br> 特價：$92</p><p>四腳鞋架</p><p>橫睇掂睇呢件四腳家具都唔知有咩用，經仔細研究後先知原來係鞋架，但無奈最多只可放2對鞋或者4對拖鞋。&#13;<br> 尺寸：24W×22.5D×26Hcm&#13;<br> 原價：$552&#13;<br> 特價：$110.4&#13;<br> </p><p>米奇圓櫈</p><p>黑紅色的米奇圓櫈，唔好以為頂部的兩個圓形係豬鼻，其實係米奇褲上的兩粒鈕。圓櫈除可以坐之外，重可以放電話或者放鎖匙及雜物當枱仔用。&#13;<br> 尺寸：36W×36D×38Hcm&#13;<br> 原價：$644&#13;<br> 特價：$128.8</p><p>小型圓枱</p><p>黑紅色小型圓枱，可以俾小朋友當食飯枱或者玩具枱用，襯埋米奇圓櫈就可以砌出一個屬於小朋友的天地。&#13;<br> 尺寸：64W×64D×38Hcm&#13;<br> 原價：$901.6&#13;<br> 特價：$180.3</p><p>耳仔可當掛鈎&#13;<br></p><p>呢個小型米奇遮架放喺門口方便又就手，既可以將濕淋淋的遮滴乾水，又可以將長直傘放得整整齊齊。而兩邊的米奇耳仔亦可當掛鈎，掛埋縮骨遮就最啱。&#13;<br> 尺寸：31W×29D×60Hcm&#13;<br> 原價：$644&#13;<br> 特價：$128.8</p><p>相架水晶球送禮最啱&#13;<br>&#13;<br>旋轉發光兩款選擇</p><p>迪士尼音樂水晶球，小熊維尼上鏈後會一邊播音樂一邊轉動；而魔術米奇則會發出紅、藍、綠的光，備有不同的迪士尼人物選擇。&#13;<br> 原價：$293.7&#13;<br> 特價：$117.5（左）&#13;<br> &#13;<br> 原價：$320.4&#13;<br> 特價：$128.2（右）</p><p>閃粉添光彩</p><p>PreciousMoments音樂水晶球，內有閃粉及陶瓷公仔，上鏈位設於底部，備有不同情景及主題選擇。&#13;<br> 原價：$179&#13;<br> 特價：$71.6</p><p>真空處理不易凋謝</p><p>米奇及美妮酒杯，內存的玫瑰花經真空處理，可保存3年而不凋謝，買嚟送畀朋友做結婚禮物就啱晒，另有小熊維尼選擇。&#13;<br> 原價：$349.2&#13;<br> 特價：$99</p><p>放BB相襯到絕</p><p>Baby版米奇及美妮相架，外框分別加有搶眼的橙色花及綠色樹葉，加上佢哋趣怪的表情，用嚟放上可愛的BB相就襯到絕。&#13;<br> 原價：204.7&#13;<br> 特價：$81.9</p><p>其他抵買貨品&#13;<br>&#13;<br>公仔散銀包兼放八達通</p><p>CHIPANDDALE斜孭毛公仔，反轉後面可以放散銀同八達通卡，𠵱家唔使二十蚊就可以買到，可謂全場必掃貨品，另有米奇、美妮同小熊維尼俾你揀。&#13;<br> 原價：$98&#13;<br> 特價：$19.6</p><p>浴室地氈增色彩</p><p>唔想浴室白雪雪無厘新意，買番套浴室地氈可以增添不少色彩，當中包括廁板套及地氈，有巴斯光年、米奇及小熊維尼的圖案選擇。&#13;<br> 原價：$265.2&#13;<br> 特價：$53</p><p>迪士尼玩具火車</p><p>迪士尼玩具火車，盒內備有火車頭、兩卡車廂、站台及路軌，另可加配其他迪士尼人物的車卡，現時以低於三折發售，儲齊一套亦唔使二百蚊，認真超值。&#13;<br> 原價：299&#13;<br> 特價：$79&#13;<br> （火車頭連軌）</p><p>4折買米奇鋼表</p><p>米奇鋼帶表，三圈設計，設有計時、二十四小時顯示及防水功能，備有黑色表面及白色表面兩款選擇。&#13;<br> 原價：$999&#13;<br> 特價：$399</p><p>GIFTLAND資料</p><p>開倉日期：即日至7月31日&#13;<br> 時間：&#13;<br> 11:00至21:30（星期一至五）&#13;<br> 11:00至22:00（星期六及日）&#13;<br> 地點：佐敦彌敦道216至288A號恒豐中心1B-9&#13;<br> 電話：23672479&#13;<br> 付款方法：現金及VISA&#13;<br> 備註：除佐敦店外，其他分店亦舉行大減價，每間分店存貨量不同，請致電查詢。&#13;<br> </p></body></html>