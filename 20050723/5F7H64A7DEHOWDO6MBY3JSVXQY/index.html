<html><header><meta charset="utf-8"><title>食玩遊三門仔：歎海鮮行馬屎洲</title></header><body><h1>食玩遊三門仔：歎海鮮行馬屎洲</h1><p>今日遊大埔三門仔，食海鮮、遊覽漁村景色兼睇古老岩石。乘小巴至三門仔新村下車，沿村內指示牌可徒步入馬屎洲，因潮退時會浮現沙堤與三門仔相連，30分鐘步程沿途可欣賞吐露港、八仙嶺、及馬鞍山風景。馬屎洲有香港最古老的岩石，沿島綑一圈，沿途有傳意牌介紹該島地理環境及岩石資料，最古老的岩石可追溯至遠古2億多年前。回程，可致電船家接返往「三門仔漁港」，店子前身是「聯益酒家」，以生猛海鮮聞名。&#13;<br>&#13;<br>記者：周頌堯　攝影：黃子偉&#13;<br>模特兒：Katie、Jessica</p><p>茶杯海膽海鮮飯$68</p><p>用蝦粒和帶子粒炒飯，炒熟後放入茶杯，洋葱白汁與日本海膽鋪面入焗爐焗5分鐘即成，海膽超香。</p><p>炭燒孔雀鮮鮑魚&#13;<br>每隻$48（四隻起計）</p><p>用上湯處理過的鮑魚放上炭爐，邊蘸日式燒汁邊炭燒，為免乾身燒10分鐘即可，大大隻鮑魚非常有咬口。</p><p>冰鎮新西蘭蟶子&#13;<br>每両$12（4隻起計)</p><p>10吋長蟶子先灼至2成熟，然後放入冰水浸5分鐘，令肉質更彈牙更有口感，蘸魚露、白醋吃最能帶出蟶子鮮味。</p><p>法式焗本地跳螺&#13;<br>每打$132（半打起計$66）</p><p>灼熟的大澳或汕頭新鮮跳螺，上鋪芝士與薯茸焗15分鐘，金黃色賣相靚絕，勁玩Fusion客人有新鮮感。</p><p>三門仔漁港（26657282）&#13;<br> 地址：新界大埔三門仔路&#13;<br> 營業時間：11:00am至11:00pm&#13;<br> 交通：大埔墟火車站乘20K小巴（$4.7）至三門仔總站下車，沿指示牌步行至馬屎洲。&#13;<br> 註：回程時可乘舢舨返回三門仔，「三門仔漁港」可代安排舢舨接駁服務，每位$15至$20，視乎人數而定。</p></body></html>