<html><header><meta charset="utf-8"><title>杜汶澤老婆呷乾醋</title></header><body><h1>杜汶澤老婆呷乾醋</h1><p>杜汶澤（右二）噚日去屯門出席《阿活滑奶茶全面Show》，佢話𠵱家忙緊籌拍有份投資同兼任監製嘅新片《伊莎貝拉》，由於阿澤成日喺老婆田蕊妮面前提起女主角梁洛施（Isabella），搞到老婆好似有啲醋意，阿澤話：「佢睇電視見到Isabella個唱片廣告都擰歪面。」</p></body></html>