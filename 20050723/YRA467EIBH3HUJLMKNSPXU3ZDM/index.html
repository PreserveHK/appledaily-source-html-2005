<html><header><meta charset="utf-8"><title>《妙手仁心Ⅲ》演員拉隊捐血<br>吳啟華誇口收視勝長今</title></header><body><h1>《妙手仁心Ⅲ》演員拉隊捐血<br>吳啟華誇口收視勝長今</h1><p>吳啟華和黎姿等演員昨日出席無綫重頭劇《妙手仁心Ⅲ》首映會，眾人對該劇收視信心十足，吳啟華更誇下海口謂必破韓劇《大長今》的最高收視，但當他得知《大》劇最高收視為五十點後，即說：「吓！咁高、有冇搞錯！」</p><p>吳啟華、陳豪、林保怡、黎姿、吳美珩和邵美琪等昨日在尖沙嘴出席無綫新劇《妙手仁心Ⅲ》首映會，該劇將於後日晚上十時首播。&#13;<br> 問眾演員對《妙手仁心Ⅲ》的收視有沒有信心，他們異口同聲稱該劇有一定支持者。問吳啟華可有信心打破韓劇《大長今》的最高收視時，他自信地說：「實得啦。」</p><p>「唔知長今咁犀利」</p><p>當告知《大長今》最高收視為五十點（約三百二十八萬人次）時，他說：「吓！咁高、有冇搞錯！其實我一直都唔喺香港，都唔係好知《大長今》咁犀利。」同樣信心十足的吳美珩說：「我好鍾意睇整容嘅節目，而《妙手仁心Ⅲ》入面嘅手術場面都好逼真，所以我覺得一定會好好睇！」&#13;<br> 除此之外，眾演員還被安排於下周四（二十八日）在將軍澳電視廣播城捐血，問劇中主要演員曾否捐過血時，大部份均稱未捐過，只有陳豪和吳美珩表示捐過血。黎姿更直言怕痛不敢捐血，她說：「我好怕痛，少少都忍唔住。我唔驚血，但好驚針，所以到時捐唔捐都要睇情況。」</p><p>林保怡怕血污糟</p><p>至於林保怡則笑說：「我驚我啲血唔乾淨嘛。」說罷他立即解釋：「其實係因為我曾經入院吊鹽水，遇到一位經驗淺嘅護士幫我插針，搞到我手背又瘀又黑，重腫咗一大嚿，自此我就對針有些少恐懼，所以我暫時都未捐過血。不過，若然到時真係要我捐，我諗都冇問題嘅，我有年年驗身，身體都ＯＫ！」&#13;<br> 而吳啟華則透露剛由上海趕返香港出席該活動，晚上會飛返內地繼續趕拍由上海和日本片商投資的恐怖片，故捐血當日他未能出席。&#13;<br> 採訪：王崇穎　攝影：陳偉權</p></body></html>