<html><header><meta charset="utf-8"><title>伊能靜做熟女老公驚青</title></header><body><h1>伊能靜做熟女老公驚青</h1><p>伊能靜噚日喺台灣擔任老行家燕窩月餅代言人，佢話出年想集中喺亞洲發展，希望以成熟靚女嘅形象成為「台灣黑木瞳」，伊能靜老公庾澄慶聽到之後，反應好激烈咁話：「演熟女可以，不准給我演激情戲啊！」伊能靜話老公噚日要去美國工作，兩夫婦近期聚少離多。</p></body></html>