<html><header><meta charset="utf-8"><title>香港辣王落單嗌加辣</title></header><body><h1>香港辣王落單嗌加辣</h1><p>食完8個漢堡，Johnny重話唔夠飽，於是就再去法亞餐廳食多2個煲仔菜。上個月攞埋香港辣王嘅Johnny點咗帶辣嘅煲仔菜，落單時重要幫佢加辣，食埋呢個煲仔菜，Johnny至話夠飽。佢一個人一餐食到小記兩、三日份量，名副其實大胃王！</p><p>香辣牛尾鍋　腍到肉離骨</p><p>香辣牛尾煲用冬蔭做湯底，用慢火煲足兩個鐘，煲到牛尾差唔多離晒骨，令牛尾好腍又入味。Johnny話：「用冬蔭煲牛尾經已好特別，牛尾重要好腍，真係好正！」</p><p>特色咖喱　蠔仔鍋</p><p>呢度用紅咖喱做湯底，一上枱就好香。落埋美國生蠔入去煲，令個咖喱湯底更清甜。</p><p>Baan（31481181）&#13;<br> 地址：觀塘創紀之城apm大堂C-16舖&#13;<br> 座位：120個&#13;<br> 營業時間：11:30am-12:00mn&#13;<br> 各式鍋物：$88（晚飯時段供應）</p></body></html>