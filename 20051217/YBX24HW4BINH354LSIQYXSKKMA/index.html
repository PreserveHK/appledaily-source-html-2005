<html><header><meta charset="utf-8"><title>　　卿姐新招錄音鬧煲呔 - 李八方</title></header><body><h1>　　卿姐新招錄音鬧煲呔 - 李八方</h1><p>煲呔呢期衝刺搞政改，日日針對孤軍作戰嘅議員出擊。唔知係咪傾得多政改，大家都覺得好悶，所以煲呔同人sellsell吓政改，又不自覺咁講到自己最愛嘅錦鯉身上。&#13;<br> 大嚿陳偉業話，日前見煲呔時，煲呔同佢講，屋企最近有兩條錦鯉死咗，相信都係因為氣溫急降，啲魚頂唔順。唔知係咪少咗兩條錦鯉都唔自在，煲呔同李卓人會面時，就已經講到，又買番一條錦鯉，重話條魚頭頂係紅色嘅，講時非常雀躍，展露近來少有嘅「喜」色。&#13;<br> 無被邀請嘅卿姐就好㷫，特登叫大嚿幫佢錄咗一段鬧衰煲呔嘅聲帶，當面播畀煲呔聽。大嚿真係做咗，至於煲呔聽完有無火都嚟埋？佢唔肯講喇。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>