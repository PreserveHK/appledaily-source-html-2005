<html><header><meta charset="utf-8"><title>陳沛嘉按摩添情趣</title></header><body><h1>陳沛嘉按摩添情趣</h1><p>名模陳沛嘉前晚喺中環置地文華酒店行騷，講到歎水療，佢就話最享受喺東南亞嘅露天自然地方浸spa，嫌香港嘅密封水療唔夠feel喎。陳沛嘉重話自己都識得一招半式按摩，得閒會幫男友彭文堅按摩吓，𠱁對方開心，佢話：「𠵱家我哋重係蜜月期，好需要做呢啲嘢增加情趣㗎。」</p></body></html>