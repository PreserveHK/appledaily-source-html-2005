<html><header><meta charset="utf-8"><title>老公監製新碟拍住上<br>鍾麗緹組辣妹黨闖樂壇</title></header><body><h1>老公監製新碟拍住上<br>鍾麗緹組辣妹黨闖樂壇</h1><p>鍾麗緹、內地女星李小冉及佟晨潔前晚在上海出席一時裝店開幕禮，鍾麗緹獲頒完美儷人獎，風頭稍勝兩人。鍾麗緹透露與兩名女性朋友組成的女子組合，已獲唱片公司垂青，唱片會由其夫嚴振翔監製，樂隊則走如Destiny'sChild的火辣性感路線。　上海直擊</p><p>意大利時裝品牌Max&amp;Co.於上海華獅中心的旗艦店前晚舉行開幕禮，大會舉行了一場二○○六年春夏時裝騷，鍾麗緹、內地女星李小冉和佟晨潔盛裝出席，前晚當地氣溫降至零度，眾女星穿上皮草禦寒。&#13;<br> 鍾麗緹獲大會頒發完美儷人獎，她換過一條吊帶裙領獎，接過獎座後更風騷地在台上行了幾步catwalk，風頭大勝其餘兩位女星。</p><p>「跳舞難唔到我」</p><p>雖然當地天氣寒冷，但鍾麗緹說：「我見到有咁多傳媒朋友，覺得好hot、好high就真！」她透露與兩名女性朋友組隊闖樂壇，她說：「其中一個成員係嚟自台灣嘅，我哋會又唱又跳，走類似Destiny'sChild同PussyCatDolls嘅路線。我由細到大都有學跳舞，所以難唔倒我，已經有唱片公司簽咗我哋，出年八月就會出唱片，唱片重係我老公Jon（嚴振翔）做監製㖭！」</p><p>吸引耆英Fans</p><p>問鍾麗緹已為人母才加入樂壇，是否出道遲了一點？她說：「Nevertoooldtodoanything，我哋之前喺安徽演出過，連啲婆婆級觀眾都鍾意睇，內地觀眾就係欣賞我生完BB，重會作多方面嘗試呢種精神。」&#13;<br> 採訪：RitaLeung　&#13;<br> 攝影：MatthewLam</p></body></html>