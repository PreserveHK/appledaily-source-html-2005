<html><header><meta charset="utf-8"><title>黃子華狂數安仔五宗罪</title></header><body><h1>黃子華狂數安仔五宗罪</h1><p>黃子華前晚為許志安的演唱會表演棟篤笑，言談極盡抵死，除將安仔的舊愛鄭秀文（Sammi）擺上枱外，更着安仔自爆最不喜歡的藝人，結果安仔選了吳鎮宇，他說：「讀書時我同吳鎮宇喺黃大仙住埋同一幢大廈，有次我搭𨋢，𨋢門就閂時，佢啪一聲衝入嚟，入𨋢後用個背脊對住我，喺度唱《鳳閣恩仇未了情》，我好驚吳鎮宇，佢好似一個黑社會。」&#13;<br> <br> <spanclass>乞人憎榜第二位 &#13;<br> 子華表示安仔邀請他擔任個唱嘉賓之初，曾想縮沙，因為閱報得知安仔在香港乞人憎排行榜上佔第二位，他隨即問現場觀眾誰應登上榜首，台下有人大叫：「特首。」子華即笑說：「你哋講㗎咋！」&#13;<br> 然後子華又連數安仔五宗罪，包括「與舊愛分手原來為泊富婆碼頭」及「與新經理人不咬弦、在公眾場合向舊經理人𢱑撈」等，安仔聞言即自嘲說：「我真係賤。」子華再說：「呢兩單衰到解釋唔到，黑盡天下！重『眼紅情敵住別墅，不惜偕全家人死頂睇豪宅』，世伯真係陰功。」而餘下的兩宗罪則是「與梁漢文反目成仇」和「為爭獎出茅招、葉德嫻合唱變和唱、變featuring（特別鳴謝）」，子華說：「阿媽睇完呢單新聞都好迷茫，麥炳榮張國榮佢識，唔知邊個叫featuring？」&#13;<br> 子華續說：「傳媒寫嘅許志安鍾意着白色細碼泳褲，而且唔知點解有個複姓，唔係許鄭、就係鄭許。」</spanclass></p></body></html>