<html><header><meta charset="utf-8"><title>安仔個唱賣肉博反彈</title></header><body><h1>安仔個唱賣肉博反彈</h1><p>許志安去年人氣下滑，近日又被勁敵古巨基搶盡風頭，為求反彈，安仔前晚在紅館舉行的首場個唱中，除了請來陳慧琳、葉德嫻和黃子華等嘉賓撐場，更挑戰本地演唱會尺度，穿上多套出位舞衣，與打扮超級性感兼肉感的女舞蹈員又攬又摸，演出非常過火。</p><p>許志安近年事業發展停滯不前，人氣下滑，去年更是非不斷，而古巨基的冒起亦令他大受威脅，特別是二人的個唱檔期相近，基仔下月七場演唱會門票供不應求，要四月再添食三場，反觀安仔一連三場的演唱會前晚正式開鑼卻只得八成觀眾入場。難怪安仔要邀請葉德嫻、陳慧琳、黃子華、蘇永康、張衞健和梁漢文擔任嘉賓，又絞盡腦汁作出位表演，希望借今次個唱博翻身。&#13;<br> <br> <spanclass>擘腿熱舞&#13;<br> 有味對白挑逗觀眾 &#13;<br> 前晚安仔獻唱《烈焰紅唇》一曲時，與一班僅穿bratop及Tback的女舞蹈員展開連場出位表演，其間眾女伏在地上，安仔則壓在她們身上唱歌，又大跳辣身舞，安仔的雙手更不時在眾女身上游走，撫頸又摸大腿，令人側目。&#13;<br> 其後兩名穿上肉色內衣褲打底、僅以兩條黑帶掛在身上的女舞蹈員上前，與安仔作更過火的演出，兩女驟眼看恍如裸體，她們坐在安仔大腿上與他又攬又摸，更在安仔面前張腿跳舞，台下觀眾亦不斷瘋狂尖叫。其後安仔換上黑色內褲配搭布條的服裝表演時，更懷疑走光。&#13;<br> 安仔在台上說：「上次我開完演唱會後去泰國曬太陽，返嚟之後見有雜誌影到我着白色泳褲行沙灘，好彩當時夠fit，自此之後我多咗好多fans，特別係男fans，唔知佢哋鍾意我上半身唱歌好聽，定係下半身啦！」他又指張國榮是唯一一個會令他產生生理反應的男人，安仔說：「我講嘅生理反應係指手心出汗同怕醜啫！」隨即獻唱了張國榮的歌曲《柔情蜜意》。</spanclass></p><p><spanclass>感激恩師&#13;<br> 汗水眼淚鼻涕齊流 &#13;<br> 然後安仔又說：「我對一個人又愛又恨，佢牛高馬大怕曱甴，眼細鼻大靚仔冇佢份，不過幾有型，瘦起上嚟似隻老鼠，個人幾硬淨，又正面又樂觀，個人又專一，有報道話佢唔專一、兄弟情決裂，我唔信，因為啲兄弟嚟撐佢，呢個人個名叫許志安。」&#13;<br> 而擔任嘉賓的陳慧琳（Kelly）前晚與安仔手拖手合唱《會過去的》後，又獨唱了《大長今》的主題曲。另一嘉賓葉德嫻更掀起全晚高潮，她與安仔合唱《美中不足》和《如何可以不愛他》後，獨唱了一曲《明星》，葉德嫻說：「我同呢首歌嘅作曲填詞人唔係太熟，佢好有才華，成日言語間透露想同我母親發生性行為，又成日講性器官，我好驚，但佢作一首歌好好聽，佢就係黃霑先生。」&#13;<br> 安仔今次雖未能再請來舊愛鄭秀文（Sammi）助陣，但仍獨唱了與Sammi的合唱曲《唯獨你是不可取替》。至於蘇永康、張衞健和梁漢文上台時，安仔更感動至落淚，又突然向三好友跪地叩頭表示謝意。其後安仔表示多謝師傅梅艷芳生前對他的提攜，當他最後唱出《一步一生》時，更滿面汗水地眼淚鼻涕齊流。</spanclass></p><p><spanclass>Fans迫供&#13;<br> 追問是否仍愛Sammi &#13;<br> 此外，個唱中有一名男fans問安仔：「我鍾意你，其實係因為鍾意Sammi所以愛屋及烏。以前你曾經深愛嘅女仔，𠵱家重係唔係（深愛）？」安仔聽後只是笑，要由嘉賓黃子華代為解圍。&#13;<br> 安仔前晚的個唱於十一時五十分完場，被問到與女舞蹈員又攬又摸有否令他出現生理反應時，他笑說：「我唔記得有冇掂落去，做過乜都唔知，初頭耀榮叔（張耀榮）都有講過尺度問題，但音樂表演唔可以吓吓驚，我都覺得意識大膽。」&#13;<br> 採訪：李珮洳　攝影：葉君海</spanclass></p></body></html>