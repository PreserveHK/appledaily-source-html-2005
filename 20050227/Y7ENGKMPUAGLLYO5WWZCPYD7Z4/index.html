<html><header><meta charset="utf-8"><title>CalvinKleinJeans首條限量牛登場</title></header><body><h1>CalvinKleinJeans首條限量牛登場</h1><p>潮流男女揀牛仔褲，買嚟買去都係嗰幾個牌子，係時候搞搞新意！近年時裝品牌推出的牛記系列，再唔會獨沽一味，超貼身窄腳或超闊喇叭腳，型格設計一樣好啱潮男潮女。而時裝名牌CalvinKlein，下月將推出全球首條限量牛仔褲，強打靚洗水及細節，加上名牌保證，恨買都好應該啫！&#13;<br>&#13;<br>記者：梁珮瑜&#13;<br>攝影：伍慶泉、林栢鈞&#13;<br>模特兒：Carrie、Dean@StarzPeople&#13;<br>化妝：TimothyTsang</p><p>OnCarrie：CalvinKleinJeans背心$590及限量牛$2,800。&#13;<br> &#13;<br> OnDean：CalvinKleinJeans花卉圖案恤衫$590及限量牛$2,800。</p><p>CalvinKleinJeans珍藏版限量牛</p><p>各大牌子玩限量經已成行成市，而CalvinKleinJeans今時今日先推出品牌首條LimitedEdition限量牛仔褲，實在超級矜貴！CalvinKlein設計一向以簡約高貴為主，而今次副線CkJeans的限量牛就玩靚洗水、VintageFeel及鬆身腰低，香港分配到男女牛各60條，絕對係牛迷珍藏品！（3月到港，現接受訂購，先到先得。）</p><p>性感女牛</p><p>型格男牛</p><p>05'春季深藍洗水新作</p><p>除了男女限量牛，CalvinKleinJeans05春季最新系列—DeepTrue，全新的洗水效果同樣有新鮮感。以深藍色、深海藍色及蠟染棕色等顏色為主，靈感來自Biker外套的深藍牛仔布。而布料經上漿、擦沙打磨及石磨洗水等處理，玩殘、玩貓鬚，十足Vintage感！</p><p>售賣點：</p><p>CalvinKleinJeans（22953016）&#13;<br> 中環IFC商場1037店</p><p>DKNYJeans時裝女人牛</p><p>DKNYJeans春季系列主打不羈熱潮，充滿懷舊氣息的深色牛仔衣飾，大玩磨舊、破洞及抓紋等設計，但不論係直腳或BootCut牛仔褲，配合荷葉邊、打褶等細節，又帶有女人味！</p><p>售賣點：</p><p>DKNYJeans（25063838）&#13;<br> 銅鑼灣時代廣場201舖</p></body></html>