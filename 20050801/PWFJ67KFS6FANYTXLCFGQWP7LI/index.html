<html><header><meta charset="utf-8"><title>林志玲日做三粒鐘運動</title></header><body><h1>林志玲日做三粒鐘運動</h1><p>林志玲𠵱家喺台大醫院休養，每日都要喺復健師嘅指導下，喺病房做由手到腳嘅八項復健運動，因為一般病人要到復健室做運動，但林志玲就可以將機械搬去病房，所以俾人話佢有特權。林志玲嘅媽咪（圖）話佢一日大概做三個鐘頭運動，𠵱家康復得幾好，行路時只係有少少痛。</p></body></html>