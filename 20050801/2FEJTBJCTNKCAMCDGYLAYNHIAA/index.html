<html><header><meta charset="utf-8"><title>咬蘋果：全城熱搶<br>佐記×迪士尼第一波單日狂賣800件</title></header><body><h1>咬蘋果：全城熱搶<br>佐記×迪士尼第一波單日狂賣800件</h1><p>如果你今時今日重話佐記係賓賓先會去買的話，真係要同你講句：「Sorry，你Out晒！」佐記同賓賓已經「脫離關係」咗好耐，最近更搭上人氣爆燈的迪士尼，交叉合作出卡通人物Tee。落場一星期，日賣數百不特止，部份款式更賣到斷市。老中青大人細路齊齊搶，你話勁唔勁？聞說嚟緊數月重有大把新款輪住上，喺呢股熱潮未玩殘之前，即睇今期熱搶！&#13;<br>記者：黃藹瑩&#13;<br>攝影：黃子偉、陳偉強</p><p>5家人齊獻身</p><p>今次佐丹奴威到盡，佢哋同迪士尼簽咗約話最少合作半年，剛喺上星期交叉推出合作Tee。Tee上的迪士尼人物來自5個DisneyFamily，除咗Mickey&amp;Minnie之外，重包括：經典、電影、WinniethePooh同Princesses系列。呢隻港產正牌合作Tee，剛一落場，旋即掀起老中青搶購風，據尖沙嘴、銅鑼灣及旺角三間佐記的店長透露，逢星期六、日就最多人買Tee，齋是一間舖的迪士尼系列Tee就賣超過800件。</p><p>八月再推19款</p><p>熱賣Tee之中，主角始終都係主角，米奇老鼠始終係最受歡迎的迪士尼卡通人物，佢個Print的Tee永遠最好賣，絕對唔講得笑。不過就算部份款式被搶斷都唔使驚住，因為據佐丹奴官方透露，未來半年佐記×迪士尼Tee將會長賣長有，今個月推出19款，下個月將會有另外19款，而且卡通人物將會愈出愈多，造型亦會愈搞愈多。舉個例：上個月（七月）冇嘅高飛狗，喺嚟緊今個月（八月）就可能隨時上市㗎！</p><p>潮人專享特別版！</p><p>我哋普通人，就冇呢6位人士咁幸運：胡杏兒、陳慧珊、陳嘉容、吳嘉龍、林海峰同雷頌德就擁有一件限量製作的佐記×迪士尼Tee，黑色金Print，好型吖！</p><p>佐記店員推介！</p><p>尖沙嘴佐記（查詢：29261681）</p><p>旺角佐記（查詢：29286016）</p><p>銅鑼灣佐記	（查詢：29237111）</p><p>唔使搶，I.T賣咗十世啦！（查詢：28816102）</p><p>跟住佢哋着！</p></body></html>