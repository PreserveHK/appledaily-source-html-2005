<html><header><meta charset="utf-8"><title>米高基頓甲蟲橫行柏林造勢</title></header><body><h1>米高基頓甲蟲橫行柏林造勢</h1><p>由人氣少女偶像蓮莎露夏恩（LindsayLohan）主演嘅喜劇電影《搞鬼甲蟲車》呢個星期五就會喺德國公映，前日電影公司安排套戲喺德國首都柏林舉行首映禮，喺戲入面飾演蓮莎阿爸嘅米高基頓（MichaelKeaton）亦有出席造勢，而主辦單位重搞咗個甲蟲車巡遊，據聞有成一千五百架甲蟲車參加，場面相當熱鬧。</p></body></html>