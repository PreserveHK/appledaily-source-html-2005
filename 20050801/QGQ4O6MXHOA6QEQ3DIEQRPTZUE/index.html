<html><header><meta charset="utf-8"><title>Stephy未敢做大師姐</title></header><body><h1>Stephy未敢做大師姐</h1><p>樂壇新人鄧麗欣（Stephy）、側田、梁雨恩、許懷欣、王浩信等昨日出席馬鞍山新港城中心舉行的「樂壇新人大檢閱」，現場的巨型布景板印有二十多名新人肖像，其中Stephy的人頭相放在最高位置，亦是最大的一個，大會司儀更稱呼她做大師姐，Stephy說：「唔好咁講，我唔係乜大師姐，咁叫好尷尬，𠵱家獨立一個人出碟好唔慣，着數只係我接觸呢行耐冇咁驚，但我唔可以好似新人咁話唔識。」</p><p>習慣做配角</p><p>不過，Stephy表示不會以新人身份角逐年尾頒獎禮的新人獎，她說：「呢個係公司決定，我都唔一定要攞獎，而且咁樣對其他新人會公平啲。」&#13;<br> 而側田就自覺習慣做配角，每當獨個兒站在台上，反而會覺得渾身不對勁，他說：「今日上台有啲緊張，可能唔習慣。」而下星期他便會隨古巨基到澳洲表演。&#13;<br> 採訪：楊潔雯　攝影：陳偉權</p></body></html>