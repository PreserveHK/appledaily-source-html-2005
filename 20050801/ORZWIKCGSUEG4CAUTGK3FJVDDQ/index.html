<html><header><meta charset="utf-8"><title>QuattroporteSPORTGT車廂曝光</title></header><body><h1>QuattroporteSPORTGT車廂曝光</h1><p>瑪莎拉蒂（Maserati）喺2003年9月嘅德國法蘭克福車展上展出Quattroporte，兩年後同一個車展上，廠方將為Quattroporte搞搞新意思，推出EXECUTIVEGT及SPORTGT兩大版本。EXECUTIVEGT以豪華為依歸，車身加上大量電鍍裝飾同用上19吋合金輪圈，車廂就裝有真皮桃木軚環，感覺更豪華。SPORTGT方面，用上全新設計嘅20吋合金輪圈，配合車廂內大量碳纖維裝飾，令跑味更濃。至於波箱嘅電腦程式已經重新編寫，比以往快35%，排氣喉亦有改良，令發出嘅聲音更為雄猛。&#13;<br>&#13;<br>記者：袁國基</p></body></html>