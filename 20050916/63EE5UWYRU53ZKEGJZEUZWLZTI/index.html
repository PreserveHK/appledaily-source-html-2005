<html><header><meta charset="utf-8"><title>　　名牌潘新場省招牌 - 李八方</title></header><body><h1>　　名牌潘新場省招牌 - 李八方</h1><p>廸生主席潘廸生寄予厚望嘅英國高級百貨店夏菲尼高（HarveyNichols、圖），終於喺九月二日開始試業。八方聽講，呢間位於中環置地廣場嘅名店，會喺二十三號正式開幕，同迪士尼、尖沙嘴崇光，重有四季酒店，同一個月開市。九月真係咁旺？&#13;<br> 講番夏菲尼高，話得寄予厚望，名牌潘當然大搞啦！八方知道，名牌潘希望用夏菲尼高省靚廸生個招牌，所以親自帶班股票分析員，去個新場打咗個白鴿轉。有分析員話，個新場靚就預咗嘅，但勢估唔到好似英國總店咁，設有購物隊伍專門幫客人購物。睇嚟班明星闊太，又有一度好去處！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>