<html><header><meta charset="utf-8"><title>公開回應隨處屙事件<br>郭羨妮：嗰兩篤唔係我嘅</title></header><body><h1>公開回應隨處屙事件<br>郭羨妮：嗰兩篤唔係我嘅</h1><p>郭羨妮（Sonija）昨日出席中秋團圓活動，對於有周刊報道她於河南拍劇時隨處大小便，Sonija理直氣壯指報道失實，更表示刊登的排泄物照片均不屬自己，她說：「嗰兩篤唔係我嘅。」</p><p>郭羨妮昨日和黎姿、蒙嘉慧、楊思琦、郭晉安、馬浚偉和黃宗澤等，出席無綫藝員分部中秋團圓活動，Sonija早前被周刊指她在河南片場拍劇時，隨處大小便，昨日她出席活動時首次回應此事，有備而來的Sonija表示未有為此事尷尬，心情亦未受影響。</p><p>以後加倍小心</p><p>Sonija說：「我都冇唔開心，冇得嬲，佢要咁寫，我控制唔到，成段報道都係得啖笑，娛樂新聞係咁㗎喇，大家都知根本冇可能係咁，嗰度廁所又近又乾淨，四周圍都係人。」&#13;<br> 對於報道中刊登的排泄物照片，Sonija堅決否認說：「嗰兩篤都唔係我嘅，所以我根本唔需要理會。」問她將來拍劇時會否加倍小心，她說：「自己一路都好小心，但真係冇得小心，盡量少去廁所囉。」&#13;<br> 而與Sonija曾傳不和的馬浚偉昨日被記者要求合照時，馬浚偉初時借故推搪，最後須出動無綫高層樂易玲及黎姿夾在兩人中間才肯合照，合照完畢後滿面通紅的馬浚偉更立刻鬆人，問他為何面紅時，馬浚偉說：「我噚晚唔夠瞓！」</p><p>馬浚偉講好話</p><p>對於Sonija被指隨處便溺，馬浚偉則力撐對方說：「未必係真嘅！呢啲對女仔嚟講好私隱，咁樣去報道女仔呢啲嘢，過火咗。」&#13;<br> 採訪：王崇穎　攝影：何國豪&#13;<br> </p></body></html>