<html><header><meta charset="utf-8"><title>陳嘉容躍躍欲試抽脂</title></header><body><h1>陳嘉容躍躍欲試抽脂</h1><p>攝影展「FramedelaFame」在金鐘太古廣場展開，前晚請來穿上名牌新裝的名模陳嘉容、李嘉慧和Rosemary等穿梭場中。陳嘉容被問到隆鼻整容的傳聞，她初期不願回應，其後才說：「冇！我梗係冇整過，若果要整，入行嘅時候已經整啦，使乜等到幾年後先嚟整。」</p><p>歎港人大驚小怪</p><p>問陳嘉容是否滿意自己的鼻形，她說：「ＯＫ啦，中國人嚟講已經好好，人係冇完美，有缺陷都可以靚。」她揚言不會為五官整容，但對抽脂感興趣，她說：「香港人幾大驚小怪㗎，韓國好多模特兒都整容，啲女仔十幾歲，媽咪會畀錢佢哋去割雙眼皮、隆胸，當生日禮物。」&#13;<br> 曾與陳嘉容傳不和的陳沛嘉都有出席，她卻有所指地說：「模特兒係表現靚嘅一面，同行有人整容都冇所謂，適當修飾我會支持，不過我就唔會整囉，因為我想靠實力，就算我整，我都會認囉。」&#13;<br> 採訪：RitaLeung&#13;<br> 攝影：RickyChan</p></body></html>