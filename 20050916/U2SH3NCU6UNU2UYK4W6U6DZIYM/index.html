<html><header><meta charset="utf-8"><title>蘭西情報課：謝偉銓推銷新盤跑四場</title></header><body><h1>蘭西情報課：謝偉銓推銷新盤跑四場</h1><p>發展商鋪天蓋地式宣傳策略，似乎成為開新盤嘅趨勢。好似恒基近排密密催谷上環新盤聚賢居，雖然只係得三百八十幾伙，規模唔算大，但宣傳工夫一樣大堆頭。&#13;<br> 負責銷售嘅恒基營業部總經理謝偉銓，噚日由朝宣傳到晚，最先係直升機宣傳，跟住連走兩場代理誓師會，又要做代理分行開幕嘉賓，走足四個不同場合，推銷個盤。&#13;<br> 恒基整咗幅五十乘一百米嘅巨型橫額，上面寫上聚賢居中英文名。噚日一朝早，就叫齊傳媒去到舊啟德機場睇呢幅橫額。直升機拉動呢幅橫額，即日起喺維港上空飛行，高空宣傳樓盤。&#13;<br> 呢一招，恒基舊年宣傳西灣河嘉亨灣用過，估唔到今次單幢盤都照用，聽聞，費用要六位數字。&#13;<br> 電郵地址：nancy@appledaily.com</p></body></html>