<html><header><meta charset="utf-8"><title>　　CM梁簽大客開心過騎馬 - 李八方</title></header><body><h1>　　CM梁簽大客開心過騎馬 - 李八方</h1><p>領匯一話重新上市，好消息即刻陸續有來，睇嚟CM梁展文真係決心一雪前恥，務求令領匯招股滿堂紅。噚日班尼路（Baleno）宣布，落實喺領匯嘅商場開設十一間分店。最新開嘅係秀茂坪商場店，面積九百五十八平方呎。佢哋重話如有合適店舖，可能明年再喺領匯嘅場多開十至二十間不同品牌嘅店舖。&#13;<br> 有個咁大嘅客，CM應已開心過騎馬，何況班尼路個總經理洪祖德重十分識做，猛讚領匯管理嘅商場同全港一半人口為鄰，會帶來源源客路；又話對領匯管理層充滿信心，相信能夠不斷提升商場嘅質素，逐步改善購物環境。咁識講說話，平啲租都冇計啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>