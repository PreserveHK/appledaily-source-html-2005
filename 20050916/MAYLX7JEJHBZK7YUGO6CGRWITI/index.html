<html><header><meta charset="utf-8"><title>同台表演師妹不饒師兄<br>林苑嘲劉浩龍舞姿唔協調</title></header><body><h1>同台表演師妹不饒師兄<br>林苑嘲劉浩龍舞姿唔協調</h1><p>劉浩龍與林苑將於下月舉行的音樂會合演歌舞，近期積極排舞。有跳舞根底的林苑對師兄劉浩龍的舞藝，認真不敢恭維，更不留情面地直指他跳舞手腳不協調，似足機械人。</p><p>劉浩龍（師兄）與小師妹林苑日前在尖沙嘴一間排舞室排練舞蹈，應付下月環球唱片公司旗下歌手合作的音樂會，劉浩龍與林苑將會合演歌舞。&#13;<br> 劉浩龍的舞藝早被公認為很差，他自嘲說：「跳舞係我弱項，重要拍住有跳舞根底嘅小師妹，好彩之前我個人音樂會都有排過吓舞，不至於太失禮啩！」</p><p>「好似機械人」</p><p>林苑卻得勢不饒人，不留情面地批評劉浩龍，她說：「佢啲手腳好唔協調，好似機械人咁，我有教佢點做動作可以柔軟啲，得閒要拉多啲筋，佢平時應該好少做運動。」&#13;<br> 舞步中劉浩龍要抱起小師妹，幸好她嬌小玲瓏，劉浩龍說：「好彩安排個矮小兼瘦嘅畀我，唔係都唔知點算，假如換轉係郭芯其，又高又重啲就會好吃力。」&#13;<br> 劉浩龍嚴厲警告小師妹，要她在下月演出前節食，不可令體重上升。</p><p>鼓勵唱廣東歌</p><p>此外，劉浩龍對於這位小師妹讚口不絕，他說：「雖然係新人，但唱功好好，只係𠵱家唱國語歌，如果能夠學好廣東話，多唱廣東歌就會更好。」&#13;<br> 採訪：李珮洳&#13;<br> 攝影：林德雄&#13;<br> 髮型：Mic＠Chin.G（林苑）、Jay＠04（劉浩龍）&#13;<br> 化妝：丸子（林苑）、Ah7（劉浩龍）&#13;<br> 場地：InfinityDanceStudio</p></body></html>