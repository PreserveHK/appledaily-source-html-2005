<html><header><meta charset="utf-8"><title>艾永玲三年抱兩</title></header><body><h1>艾永玲三年抱兩</h1><p>名媛艾永玲、劉清儀及何明懿等前晚在中環出席Prada二○○六春夏手袋酒會，已有一子的艾永玲宣布有喜，她說：「有咗四個月，第二胎陀得一啲都唔辛苦、冇嘔，淨係食嘢口味愈食愈辣啫。」艾永玲不心急知道BB性別，生仔生女都好，並透露聖誕節會偕同丈夫及接近一歲的兒子返美國過節。</p><p>樂做生仔機器</p><p>已是兩子女之母的劉清儀則表示樂做生仔機器，計劃明年再追第三胎，她說：「因為我係獨女，好希望屋企多啲人、熱鬧啲，同埋密啲生仔女，年齡唔會相差咁大，玩具又可以一個傳一個。」劉清儀笑說現在要趁兒子睡覺才與丈夫出動參加派對，並說：「𠵱家同啲老友好似蔡綺蓮同艾永玲，傾偈話題都轉晒，一見面就講湊仔經。」&#13;<br> 採訪：JessicaNgan&#13;<br> 攝影：RickyChan</p></body></html>