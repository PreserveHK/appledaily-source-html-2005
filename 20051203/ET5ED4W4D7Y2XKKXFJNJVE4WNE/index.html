<html><header><meta charset="utf-8"><title>　　邢李冇買領匯呻笨 - 李八方</title></header><body><h1>　　邢李冇買領匯呻笨 - 李八方</h1><p>八方噚日喺Esprit股東會撞到好耐無見人嘅集團主席邢李囗，當然走去寒暄吓啦。近排領匯升到彭彭聲，八方見佢同領匯主席鄭明訓咁老友，就問佢有冇大手入貨，點知邢老闆冇買到，佢重呻：「唉，咪走寶囉！」邢主席重反問點解會升咁多㖭！&#13;<br> 閒談間，八方終於問咗邢生一個好想問好耐嘅問題，就係佢有冇睇番近年重新推出嘅邵氏電影，當然係講有冇睇邢太林青霞有份做嗰批啦，勢估唔到佢居然話冇時間睇，又話其實自己唔係咁鍾意睇電影；尤其係當年邢太好紅嘅時候，佢啲國語唔掂，就更加無睇！&#13;<br> 對於邢老闆呢個答案，八方唔係好信，娛樂版嘅同事可否見到邢太時，幫八方求證吓。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>