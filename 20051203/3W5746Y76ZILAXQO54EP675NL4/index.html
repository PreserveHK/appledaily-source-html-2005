<html><header><meta charset="utf-8"><title>　　消防處長當年係最佳學官 - 李八方</title></header><body><h1>　　消防處長當年係最佳學官 - 李八方</h1><p>消防處處長林振敏自從六八年起加入消防處任職三級消防主任，唔經唔覺已經做咗三十七年，佢今個月七號會開始退休前休假，由副處長郭晶強接替。臨別秋波，林Sir噚日就出席消防處特登為佢搞嘅榮休會操，重主持新一屆畢業學員嘅檢閱儀式。&#13;<br> 林Sir喺會上好感慨咁話，佢○三年接手做處長時，啱啱係政府財政緊絀，要大大削減開支，面對嘅挑戰好巨大。佢又回想起當年參加結業會操，當年佢當選最佳學官，企喺操場度接受檢閱，但就冇諗過有一日可以企番喺檢閱台前，檢閱新晉。林Sir勉勵畢業嘅學員只要好好努力，前途一定係一片光明㖭。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>