<html><header><meta charset="utf-8"><title>雜誌齊齊睇：《Autocar》15NovemberM6好睇　新車沉悶</title></header><body><h1>雜誌齊齊睇：《Autocar》15NovemberM6好睇　新車沉悶</h1><p>貼身內容：&#13;<br>編輯部認為，今期《Autocar》對香港車迷嚟講真係頗為沉悶，首先係新車測試，好似福士R32同BMWM130i大戰，短短四頁紙就講完，罕有地搵到兩部咁強嘅跑車，但相又唔多，睇到好無癮。好彩有部寶馬M6詳細測試，算佢喇。&#13;<br>抵買指數：＊＊&#13;<br>&#13;<br>記者：伍旋卓</p><p>M6測試好好睇&#13;<br> 寶馬M6雖然同M5差不多，但實際測試就唔同，無論加速同操控，都比M5強，Autocar真係好細緻，一連串嘅圖表資料，好清楚，7波可以去到6169rpm，果然係力大無窮。睇埋0-200km嘅加速表，M60-100km只需4.6秒，22.6秒就可達到極速，睇完就知道M6係幾勁。</p><p>Audi07年新車&#13;<br> Autocar今期有法拉利概念車，但篇幅細，款式又唔齊，呢篇Audi07概念車相反好好睇，資料好詳盡，例如會用上420匹4.2V8引擎，重有A2、Q5、R9等嘅簡單外形描述，睇嚟07年都係Audi嘅天下。</p><p>好震撼嘅圖片&#13;<br> 呢張係日本車手HayanariShimoda響A1GP炒車嘅圖片，凌空飛起打個觔斗，成部車爛晒，嚇親！</p><p>試Civic太主觀&#13;<br> 英國幾本車書都試咗新Civic，Autocar都一樣，圖片表達幾好，可惜作者係典型英國保守派試車員，文字太過主觀，令人覺得好乏味，唔係太公平。</p></body></html>