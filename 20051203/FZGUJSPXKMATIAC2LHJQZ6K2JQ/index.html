<html><header><meta charset="utf-8"><title>　　中建請睇巴伐洛堤 - 李八方</title></header><body><h1>　　中建請睇巴伐洛堤 - 李八方</h1><p>男高音巴伐洛堤（LucianoPavarotti）演唱會噚晚開鑼，許世勳家族嘅中建企業，買咗百幾張三千八百八十元貴飛，請商界好友睇騷之外，更加專登喺會場搞咗個私人酒會，許家總動員到場迎賓，當中最落力嘅就係許晉奎，成晚笑晒口滿場飛。&#13;<br> 八方喺酒會見到好多猛人，好似周一嶽、李福善、鄒文懷、陳祖澤等等，個個都同老婆拍住拖到場，南豐主席陳廷驊、行會梁智鴻、盈大嘅李智康、NewmarkCapital嘅黃寶明、霍震霆、蘭桂坊之父盛智文，都有嚟趁熱鬧。&#13;<br> 中建今次買飛贊助，除咗係睇中巴伐洛堤嘅「高」音以外，更因為佢嘅身價同許家喺東半山嘅名盤「曉廬」一樣，夠晒「高」咁話！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>