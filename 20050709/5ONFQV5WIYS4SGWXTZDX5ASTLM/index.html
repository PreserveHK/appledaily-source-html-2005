<html><header><meta charset="utf-8"><title>潮流興Bling？FranckMuller低調磨砂</title></header><body><h1>潮流興Bling？FranckMuller低調磨砂</h1><p>這季人人都話Bling，又話代表牌子有閃到九彩的FranckMuller。其實FM今季偏偏玩有型低調，唔閃不特止，推出BrushedCollection磨砂系列，最吸引的是幾枚全黑型號，包括鑲滿了黑鑽的ColorDreams，講酷講有型，襟睇襟興。同大家所講的Bling潮恰恰相反。其實黑人Rapper玩Bling多少帶有暴發戶晒命心態，如果你生活無聊得像Nigo（講明啲錢使唔晒，唔知生活重追求乜好），不妨照跟。此等潮流大概三五年就沒落，到時成櫃桶閃閃令首飾唔知攞唔攞去二叔公度好。</p><p>BrushedCollection鑲鑽型號索價要30萬左右，如揀唔鑲鑽精鋼基本型號，Casablanca是首選，售$62,000，有啞黑色BrushedSteel選擇，ColorDreams都有全黑型號，同樣係金屬上焗上一層啞黑色，但價錢貴一倍，事關啞黑色底下採用的是白金。其實看上去都是啞黑色，你會點揀？&#13;<br> &#13;<br> 查詢：25228800</p></body></html>