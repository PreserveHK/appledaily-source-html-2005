<html><header><meta charset="utf-8"><title>帆船祖宗SperryTopSider色迷男士</title></header><body><h1>帆船祖宗SperryTopSider色迷男士</h1><p>稱得上帆船鞋的經典，SperryTopSider由1935年創立至現在，經歷70年時間，潮流巨輪轉了又轉，今季回歸，剛巧遇上這個帆船鞋的熱潮。SperryTopSider翻生之作就全靠「好色」，鴛鴦Color、七彩豔色，統統有齊，以顏色為先，尤其幾色合一的帆船鞋就更加成為今年的話題作，一推出即成為潮人之選，連潮星李燦森都話力撐，睇嚟有排熱！</p><p>雜色Mix&amp;Match</p><p>最Classic的帆船鞋都係啡色，不過隨着潮流走，單色的時代已過，取而代之係今季由各大品牌帶起的鴛鴦Color熱，連帆船鞋都玩撞色，要襯得靚就要識得將衫褲鞋點樣Mix&amp;Match！</p><p>鮮色全彩反傳統</p><p>多得RalphLauren同COMMEdesGARCONS等等品牌一反傳統，大膽將男裝都玩得七彩繽紛，令男士們衝破禁忌，大膽作出Colorful的打扮，一味要彩！</p><p>輕便選擇Loafer</p><p>同樣係由帆船鞋演變出來，既Casual亦簡單的懶佬鞋，一穿即可，而且無論襯西褲、短褲都一樣得，係名副其實懶人着的鞋。</p><p>森仔：「CollegeLook打扮最Fit」</p><p>李燦森對潮流先知先覺，衣着打扮向來有自己一套，究竟森仔點睇呢股帆船鞋回歸熱呢？「帆船鞋絕對紅得起！因為佢外形夠Classic，而且容易襯衫，我認為着帆船鞋最好襯短褲，加對厚啲嘅波襪，似足College的學生打扮就最Fit！如果着長褲的話就要揀褲形比較窄身的。」咁揀鞋有無咩特別喜好呢？「其實無乜特別喜好，不過因為當年SperryTopSider的帆船鞋好Hit，要成幾百蚊一對，太貴無錢買！最近難得見到呢個經典美國品牌重生，對SperryTopSider的情意結始終解唔開，所以早排就一次過買咗幾對唔同顏色的，貪佢方便襯衫嘛！」</p></body></html>