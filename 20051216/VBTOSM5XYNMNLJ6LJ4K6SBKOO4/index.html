<html><header><meta charset="utf-8"><title>菜肉魚之有單為憑：$8片皮鴨飽到滯</title></header><body><h1>菜肉魚之有單為憑：$8片皮鴨飽到滯</h1><p>俗語話：人多好辦事，原來人多連吃飯也着數多多，除了可叫多幾味，最近還有酒家推出優惠，若集齊12人，可以$8享用原價$238、重2斤的大海石斑！若然儲不夠12人，只有7個人也可以$8食一隻片皮鴨，超抵！&#13;<br>記者：黃潔蓮&#13;<br>攝影：楊錦文　&#13;<br>Model：Tommy、Thy、Nick、Daisy、Carrie、Elaine</p><p>$8換$238大海石斑</p><p>酒家所推出的五星報喜特價菜，每晚5點半後每枱只要叫一碟正價小菜，就可以在五款特價菜中選其一。你或者會嫌蒸魚、烤鴨、乳豬好普通，不過賣$8真係大件夾抵食，尤其係乳豬、烤鴨較大隻，12人一齊分啱啱好。值得推介的是燜到肉腍而味道又恰到好處的羊腩煲。若以價錢而論，食大海石斑就最抵，原價$238一條，足足是三十分之一的價錢！</p><p>超肥！京都片皮鴨</p><p>超級肥大肉厚的片皮鴨，捲着青瓜、大葱及芝麻薄餅，食3件已覺飽滯。10人以上可免費享用一鴨兩食，即片皮後的鴨殼可以起絲炒西芹甘笋，或是斬件燜苦瓜。如人數不夠但又想兩食，就要另加$30。&#13;<br> &#13;<br> $8/隻（7-9位一食、10位以上兩食）&#13;<br> （原價$88一食、$118兩食）</p><p>最抵食：清蒸大海石斑</p><p>每條大海石斑足兩斤重，肉質嫩滑。這道菜是眾多特價菜中價錢差距最大，會因人數不同而收費不一，2-3位每條$78，4-5位$58、6-8位$48、9-11位$28。&#13;<br> &#13;<br> 每條$8-$78/2斤（原價$238）</p><p>鴻運乳豬全體&#13;<br></p><p>脆乳豬件加甜醬一流。12人食$8。如果唔夠腳就要付$18，2-4位例牌、5-8位半隻、9-11位全隻。&#13;<br> &#13;<br> 每隻$8-$18（原價$160）</p><p>西蘭花蝦球帶子</p><p>依人數不同而價格不同，除12人以上可享$8吃一碟大，2-11位就要付$18，菜的size就分為例牌、中及大三種。&#13;<br> &#13;<br> 每份$8-$18（原價$80）</p><p>日賣50煲：客家羊腩煲</p><p>以乾燜方法，用較少汁醬來燜羊腩，柱侯醬把羊腩煲燜得極腍，一咬即散，難怪每晚賣出50煲。如果要加生菜就要另加$28。&#13;<br> &#13;<br> 每煲$8（原價$68）</p><p>九點後小菜半價</p><p>逢星期一至五晚上九時後入座，部份菜式更有半價優惠，最平的如魚香茄子煲只售$19，最貴的碧綠珊瑚帶子亦只係$40，選擇多多。&#13;<br> </p><p>辣得惹味：晶苑小炒皇</p><p>集所有材料於一身，包括帶子、蝦仁、斑塊、菜脯、腰果、西芹，用辣辣的豆瓣醬好惹味，所以最受食客歡迎，每晚賣超過40碟。&#13;<br> &#13;<br> 半價$25（原價$50）</p><p>試食兵團話……</p><p>晶苑金閣酒家&#13;<br> 地址：將軍澳唐德街1號&#13;<br> 將軍澳廣場1樓104舖&#13;<br> 電話：27793888&#13;<br> 時間：每日6:30am-12:00mn</p></body></html>