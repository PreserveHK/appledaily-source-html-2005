<html><header><meta charset="utf-8"><title>　　陳智思歎港企業現實 - 李八方</title></header><body><h1>　　陳智思歎港企業現實 - 李八方</h1><p>行政會議成員陳智思一向走得好前，佢噚日去咗個研討會，同啲唔同國家嘅代表討論「企業社會責任」，啲外國代表係咁講話企業應該有社會良心、應該貢獻社會呀咁；會後陳智思細細聲同八方講，喺香港搞話咁易咩，同啲企業傾社會責任，佢哋第一時間會問你「有冇着數先？」都真係幾難搞。不過佢話要啲消費者畀多啲錢買嘢重難，真係要有排等。&#13;<br> 佢𠵱家希望憑住「商界展關懷計劃」喺香港行出第一步先，重話到現時為止有成六百幾間公司符合標準已經好難得；睇嚟香港要搞「企業社會責任」，都重有漫漫長路。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>