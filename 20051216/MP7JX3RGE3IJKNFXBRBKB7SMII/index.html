<html><header><meta charset="utf-8"><title>王敏德假求婚耍花槍</title></header><body><h1>王敏德假求婚耍花槍</h1><p>王敏德同馬詩慧兩公婆噚日去咗尖沙嘴出席手機活動，王敏德重作跪地求婚狀，向嬌妻送上電話，點知俾馬詩慧踢爆話：「我嫁佢嗰陣，佢都冇向我求婚，反而係我向佢求婚。」佢又話呢排忙緊搬屋，重話：「執屋嗰陣先發覺自己都有啲病態購物狂，買咁多嘢淨係想擁有，都冇用過。」</p></body></html>