<html><header><meta charset="utf-8"><title>林嘉欣甩拖過聖誕家人勝愛人</title></header><body><h1>林嘉欣甩拖過聖誕家人勝愛人</h1><p>林嘉欣早前與音樂人男友陳光榮甩拖後，今年聖誕雖然沒有情人陪伴，但她一點也不愁寂寞，因為她的爸爸、姊姊和妹妹由加拿大返港與她歡度佳節。嘉欣又自言是個獨立的人，暫時無意再闖情關。</p><p>林嘉欣九月主動承認和音樂人男友陳光榮甩拖，今年聖誕節她沒有情人陪伴，不過毫不寂寞，反而覺得很開心，因為她的家人由加拿大回港陪她過充滿暖意的家庭樂聖誕節。</p><p>唔適合拍拖</p><p>嘉欣日前在金鐘接受訪問時說：「爸爸、家姐同男友，重有細妹都會由加拿大返嚟香港一齊過聖誕，我哋有好多年冇一齊慶祝，冇男朋友喺身邊，我都覺得好幸福。」&#13;<br> 嘉欣回復單身後，問她有沒有追求者？嘉欣笑說：「真係冇，同埋我都唔想再拍拖喇，因為覺得自己唔係太適合拍拖，𠵱家都好好，同佢（陳光榮）重保持聯絡，大家係好好朋友，只要精神上互相支持已經足夠。」&#13;<br> </p><p>在家食大餐</p><p>嘉欣透露自小已很獨立，更獨自來港發展，四海為家，但她發覺家人才是自己的支柱，今年聖誕會陪伴家人在港四處遊覽，嘉欣說：「屋企人想去迪士尼樂園，同埋會帶佢哋飲茶，食吓地道小食，去睇燈飾同商場影相，因為我翻開相簿，發覺我只係幾歲時同家人去過商場影呢類型嘅聖誕相，總之能夠陪屋企人度過，喺屋企好溫馨咁食聖誕大餐，已經覺得開心同幸福。」&#13;<br> 採訪：馮美茵&#13;<br> 攝影：陳偉權&#13;<br> 髮型：HinWan@ILColpo&#13;<br> 化妝：WillWong服裝：Ztampz　場地：金鐘太古廣場</p></body></html>