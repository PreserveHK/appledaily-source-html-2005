<html><header><meta charset="utf-8"><title>派對Partner唔揀方力申<br>Theresa聖誕收M巾最實際</title></header><body><h1>派對Partner唔揀方力申<br>Theresa聖誕收M巾最實際</h1><p>聖誕將至，傅穎（Theresa）認為聖誕禮物不需名貴，最緊要實際，她自爆讀書時送過衞生巾給好友，想不到令對方非常嬲怒，而Theresa最期待的是可以參加一個隆重的聖誕舞會，但一定不會找方力申做partner。</p><p>傅穎日前往尖沙嘴選購聖誕服飾，順道購買聖誕禮物，她說：「以前讀書時屋企好嚴，唔畀我出街玩，所以冇參加過聖誕party，入行之後就同公司同事以及Cookies其他三位成員一齊開party，每人限買二百蚊聖誕禮物，我記得買咗個吹氣胸墊，有個女同事抽到㖭。」</p><p>唔需要名貴</p><p>Theresa續說：「我認為買禮物唔一定要名貴，最緊要實際，好似我讀書時就買過一包衞生巾做禮物，送畀個好朋友，點知佢嬲咗我，我覺得冇所謂，因為呢樣嘢都幾實用，好似我新屋入伙，有同事就買咗一大箱衞生巾畀我，我都不知幾開心。」</p><p>約側田去P</p><p>Theresa一直希望能參加一個盛大而隆重的聖誕舞會，她說：「我都好想試吓着到好grand咁，着晒低胸晚裝赴約，不過就係冇咁嘅機會，就算有，我揀partner都唔揀方力申，因為我哋成日嗌交，我想揀側田，冇咁嘈！」&#13;<br> 採訪：李珮洳　攝影：仇志德&#13;<br> 髮型：VincePang@IICOLPO.&#13;<br> 化妝：Deborah</p></body></html>