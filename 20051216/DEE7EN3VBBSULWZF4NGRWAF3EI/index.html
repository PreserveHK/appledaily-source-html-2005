<html><header><meta charset="utf-8"><title>　　湯家驊：冇靠外父發達 - 李八方</title></header><body><h1>　　湯家驊：冇靠外父發達 - 李八方</h1><p>45條關注組嘅湯家驊最近頻頻見報，咁佢咁高姿態同煲呔企硬，當然好多人想郁佢。&#13;<br> 噚日又有雜誌寫佢，今次就起佢底，連佢老竇湯治藩當年做過左報《正午報》記者，後來棄暗投明嘅剪報都搵到，真係令佢服晒。不過，佢就好㷫個報道話佢分享咗外父千萬身家，想要澄清吓。&#13;<br> 「梗係絕冇此事啦，令太太家人誤會就唔好啦！」湯狀話當年佢同Daisy想搵間公司去買物業，做疋頭公司嘅外父大人楊富有間多年冇用嘅空殼公司，於是畀咗佢兩夫婦用，等佢哋慳番啲錢。&#13;<br> 「間公司係空殼，一毫子都冇，點分享千萬身家？」湯狀一向都認自己窮出身，亦都認daddy（即外父）開明啲，比外母接受自己，「當年頭髮長長，又晚晚夜歸，你做Daisy媽媽都驚啦。」&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>