<html><header><meta charset="utf-8"><title>變髮術星級好友讚快靚正<br>RickyKwok灑血汗錢自立門戶</title></header><body><h1>變髮術星級好友讚快靚正<br>RickyKwok灑血汗錢自立門戶</h1><p>名髮型師郭子輝（RickyKwok）有份投資的新髮廊快將開業，他將辛苦賺來的錢投放新店，務求營造舒適環境給客人。好友黃佩霞更力撐Ricky剪髮快、靚、正，備受名媛藝人推崇。</p><p>城中名髮型師RickyKwok八四年入行，在當時由KimRobinson主理的「LeSalon」從學徒做起，至今成為名媛、藝人指定的髮型師，其後「LeSalon」倒閉，Ricky先後效力Privatei及TripleEdge兩間髮廊。最近Ricky靜極思動，與兩友人各投資七位數字開設一間新髮廊，但名字卻用回「LeSalon」。</p><p>瞓身投資</p><p>日前Ricky在位於蘭桂坊的三千呎「LeSalon」新店接受訪問時說：「我喺『LeSalon』工作十五年，嗰度帶畀我太多回憶，嗰時所有同事都好似一家人咁，同埋我覺得𠵱家做髮廊生意太過集團化，做唔到以客為尊嘅感覺，啲客整完頭髮唔坐得耐就急急腳走，我開呢間新店理念就係畀客人專業同舒適嘅服務。」&#13;<br> Ricky續說：「我今次係將之前捱世界賺嘅錢擺晒落去，好彩啲熟客好支持我，同埋我哋會幫即將開幕嘅置地文華hiphotel嘅員工做髮型顧問，都係一個幾大嘅挑戰。」</p><p>女友力撐</p><p>新店裝修設計用上水晶簾和真皮椅等，令顧客擁有舒適獨立的私人空間，Ricky說：「我哋重會安裝用紫外線殺菌嘅空氣淨化機，可以隔走染髮水嘅味道。」&#13;<br> 今次Ricky創業，女友陳嘉容及好友黃佩霞均大力支持，黃佩霞說：「搵Ricky整頭髮，真係可以用快、靚、正形容，你畀十五分鐘佢就得，我成日都驚佢移民，因為搵到一個夾自己嘅髮型師真係唔係咁易。」&#13;<br> 採訪:RitaLeung&#13;<br> 攝影:MatthewLam</p></body></html>