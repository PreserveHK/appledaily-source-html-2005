<html><header><meta charset="utf-8"><title>　　長毛愛爾蘭取經扶貧 - 李八方</title></header><body><h1>　　長毛愛爾蘭取經扶貧 - 李八方</h1><p>由唐唐掌舵嘅扶貧委員會近期好似冇乜動靜咁，有委員話佢哋都只係分咗小組，進行一啲專門研究，好似點樣解決老人貧窮問題咁。&#13;<br> 相反立法會嘅滅貧小組就積極啲，佢哋決定咗喺九月初，同人力事務委員會去愛爾蘭實地考察。點解揀愛爾蘭，之唔係因為人哋做得好囉，好似長毛咁，成日都跳跳紮，但一講到扶貧問題就好嚴肅，重好認真，所以佢都罕有報咗名實地考察，重話自己一定有排忙㖭。&#13;<br> 其實除咗長毛外，民建聯李國英同民協馮檢基，都話咗會隨團參加。雖然愛爾蘭共和軍早前正式宣布，結束同英國長達三十年嘅武裝鬥爭，但話晒曾經都係混亂之都，呢班議員都係小心一啲好。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>