<html><header><meta charset="utf-8"><title>我愛廚具：學整餅上海街擸平架罉</title></header><body><h1>我愛廚具：學整餅上海街擸平架罉</h1><p>平日行經大型超市或百貨公司都會為廚房多添廚具，邊歎冷氣邊選廚具的確買得舒服，但價錢相對小店貴得多。要平買廚具就要走出超市，上海街廚具店最集中，由餐刀到蒸籠都有，做蛋糕的架罉亦好齊全，價錢又平。今次找來四個愛入廚的女士，齊齊到上海街掃平貨。Let'sgo。&#13;<br>記者：馬靜兒　&#13;<br>攝影：楊錦文&#13;<br>Models：Emi、Eve、Wing&amp;Paggie（Starryland）</p><p>Wing目標　整糕餅用具</p><p>正在學整餅嘅阿Wing，嚟到上海街，除咗睇煲煲罉罉，當然唔會錯過買整糕餅嘅用具，今次阿Wing最開心就係搵到個圓形空心蛋糕模同埋月餅模，遲啲就可以大派用場。</p><p>Paggie目標　基本用具</p><p>久唔久就鍾意添置新嘢嘅Paggie，今次最想係買番張靚菜刀，重有係𠵱家好少見到嘅公雞茶壺，兩樣都俾佢買到，成績唔錯。</p><p>Emi目標　煮食沙煲、煎Pan</p><p>講求實用嘅Emi唔要花巧嘢，沙煲仔、蒸籠、煎Pan同燉盅最切合佢需要，全部搵到晒，完成任務。</p><p>Eve目標　日式碗碟</p><p>鍾意食日本菜嘅Eve，平時都愛整吓壽司同日式火鍋，呢趟俾佢見到個平平哋嘅日式鐵鍋和有特色嘅樹葉碟，真係啱晒佢啦！</p><p>價格比拼</p><p>喺上海街買嘅廚具當然唔同city'super嘅貨品，「一分錢一分貨」人人都知，如果你唔係太奄尖，上海街嘅貨品亦用得過。以下價格比較只作參考。&#13;<br> &#13;<br> 不銹鋼菜刀&#13;<br> 上海街價：$125/張&#13;<br> city'super價：$180/張&#13;<br> &#13;<br> 量羹&#13;<br> 上海街價：$20/件&#13;<br> city'super價：$38/件&#13;<br> &#13;<br> 蛋撻模&#13;<br> 上海街價：$12/打&#13;<br> city'super價：$21/個&#13;<br> &#13;<br> 日式豆腐鍋&#13;<br> 上海街價：$70&#13;<br> city'super價：$130/個</p><p>a）陳枝記老刀莊&#13;<br> 地址：油麻地上海街316-318地下&#13;<br> 電話：23850317&#13;<br> &#13;<br> b）永安號　&#13;<br> 地址：油麻地上海街335-339號地下&#13;<br> 電話：23322443&#13;<br> &#13;<br> c）明生鋼竹蒸籠廠　&#13;<br> 地址：油麻地上海街284號地下F舖&#13;<br> 電話：27809756&#13;<br> &#13;<br> d）光輝蒸籠廚具廠　&#13;<br> 地址：油麻地上海街275號地下&#13;<br> 電話：27809980</p></body></html>