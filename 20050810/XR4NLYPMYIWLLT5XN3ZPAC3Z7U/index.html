<html><header><meta charset="utf-8"><title>朱古力砌棋盤食硬你</title></header><body><h1>朱古力砌棋盤食硬你</h1><p>明天上映的《朱古力獎門人》，講述小朋友為了得到GoldenTicket參觀朱古力廠，個個狂食朱古力。現實中，我們沒有GoldenTicket，卻一樣浸淫在朱古力世界中，邊玩邊食黑白朱古力棋，自製屬於自己的朱古力工廠，玩埋朱古力砌圖都得！&#13;<br>&#13;<br>記者：馬靜兒　攝影：周旭文，林栢鈞　&#13;<br>Model：張穎康（FocusGroup）</p><p>黑白雙煞朱古力棋</p><p>自製價$60（A）&#13;<br> 今次自製的黑白棋盤和棋子，100%全部用朱古力製造，無花無假。食人棋子，粒粒甜入心，行軍布陣時當然格外醒神！</p><p>有料到：</p><p>黑朱古力200克、白朱古力200克、牛油紙2張</p><p>跟住做：</p><p>夢想朱古力廠</p><p>自製價$120（B）&#13;<br> 現實中的朱古力廠不會隨便讓小朋友參觀，倒不如自製一間屬於自己的朱古力廠。只要用朱古力模，唔使打樁話咁快就起好！</p><p>有料到：</p><p>黑朱古力500克、白朱古力300克、屋仔模一個、食用顏色筆4支、牛油紙2張</p><p>跟住做：</p><p>3.將朱古力模型黏在預先做起的朱古力底板，逐一將每幅牆如砌模型般砌在一起，銜接位以朱古力做黏合劑。最後以蛋糕用的食用顏色筆加上花花草草。</p><p>M&amp;M's朱古力隧道</p><p>自製價$40（Ａ）&#13;<br> 懶人一樣可以用朱古力豆幫蛋糕扮靚，最簡單當然是買現成清蛋糕，加上朱古力漿，再用自己豐富的幻想力砌圖案。</p><p>有料到：</p><p>黑朱古力200克、白朱古力30克、忌廉200克、魚膠粉10克、清蛋糕1個、M&amp;M's朱古力豆2包</p><p>跟住做：</p><p>1.將朱古力隔水煮溶，加入忌廉攪勻。將清蛋糕橫切開3份，中間塗上朱古力漿。以朱古力漿塗在蛋糕旁邊。</p><p>煮教金句：&#13;<br> 1.用作製甜品的朱古力和朱古力模可在蛋糕學校或大型超市有售，但以蛋糕學校的價錢較相宜。&#13;<br> 2.朱古力不可直接以火煮溶，否則會變燶。&#13;<br> 3.隔水溶朱古力時，記得煲滾水後先熄火，待一會兒才開始溶朱古力。否則，朱古力漿會出油。&#13;<br> 4.朱古力模不能放在雪櫃太久，否則，朱古力很容易裂開。&#13;<br> 5.加入打好的忌廉的朱古力漿，必須約35度，太熱朱古力遇上忌廉會凝固。</p><p>朱古力好玩砌圖</p><p>自製價$20（B）&#13;<br> 很多人都喜歡砌2,000塊的砌圖，但15塊的砌圖，一樣可以好好玩，只要是不同顏色就可以。但偷食晒，便砌不成的啊！</p><p>有料到：</p><p>黑朱古力50克、白朱古力50克、粉紅色朱古力50克、黃色朱古力50克、砌圖朱古力模一塊、牛油紙4張</p><p>跟住做：</p><p>將朱古力漿倒入牛油紙做成的圓錐體內，剪去尖端，將不同顏色的朱古力漿擠在砌圖模內。放入雪櫃8分鐘取出，反轉將朱古力自模退出。將不同顏色的朱古力砌圖砌在一起即成。</p><p>用剩咪嘥&#13;<br>朱古力慕絲</p><p>自製價$15/2杯（Ｂ）&#13;<br> 做完圍棋、朱古力工廠和砌圖，還有少許朱古力漿，棄掉實在可惜。只要加忌廉就可以做成令人流口水的朱古力慕絲，做法真的想不到咁簡單。</p><p>有料到：</p><p>忌廉150克、朱古力漿75克、唧忌廉用膠袋和唧嘴</p><p>跟住做：</p><p>將忌廉打成泡沫，至黏在打蛋器的忌廉起角，加入餘下的朱古力漿再快速打勻；倒入擠蛋糕Cream用的膠袋內，加上唧嘴，將混合物擠在杯內，雪凍後即可。</p><p>銷售點：</p><p>A.安士甜品夢工場（28380200）&#13;<br> 地址：銅鑼灣耀華街25號丹納中心22樓&#13;<br> B.BakingWarehouse（21726916）&#13;<br> 地址：觀塘開源道60號駱駝漆大廈3座4樓U室</p></body></html>