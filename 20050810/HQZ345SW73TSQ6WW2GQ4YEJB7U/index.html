<html><header><meta charset="utf-8"><title>星級名車：戴夢夢&amp;大發CopenS的骰絕配</title></header><body><h1>星級名車：戴夢夢&amp;大發CopenS的骰絕配</h1><p>戴夢夢雖然是新進歌手，但由於小時候已是童星，因此已有十分豐富的演出經驗；CopenS雖然是大發第一部電動硬頂開篷細車，但由於車廠對小車的研究早已極之淵博，因此CopenS的質素十分之高。夢夢與CopenS不止出處相似，連嬌小可人的外表也極之相襯，同樣有一副以大把青春作本錢的樣貌。&#13;<br>&#13;<br>記者：袁國基　攝影：林栢鈞</p><p>造型得意&#13;<br>好啱女仔</p><p>只有20歲的戴夢夢，由頭到腳也散發出少女獨有的青春氣息，很自然地令我們工作時的緊張氣氛也緩和不少。訪問夢夢之前，一心以為小妮子對汽車的認識十分有限，更可能連自己鍾意甚麼車也未知，但原來我錯了。&#13;<br> &#13;<br> 「我最鍾意MiniCooperS，最近好似有自動波版，好啱我用，因為我無棍波牌。」&#13;<br> 原來連新車的消息也有留意，失敬失敬。&#13;<br> 當日夢夢沒有駕車而來，只是坐保母車出現，細問之下才知她的愛驅撞了。</p><p>「之前因為趕時間，無喺停車處停低就出咗路口，結果部車撞得好厲害，𠵱家重整緊，要整幾萬蚊！我以後揸車都會更加小心，唔會再因趕時間而亂嚟。」&#13;<br> 夢夢一見到CopenS已說這部車十分趣致，我亦是看中這點，因此我便把青春無敵的夢夢與CopenS撮在一起，感覺上極之相襯。&#13;<br> &#13;<br> 「呢部車好得意，又開篷又細架，好啱女仔用，但只得棍波版，但係……我都無棍波牌！」</p><p>20秒開篷</p><p>開篷後尾廂&#13;<br>唔夠用</p><p>在我眼中的夢夢，與CopenS很襯，夢夢又覺得CopenS如何？&#13;<br> 「其實開篷係好舒服嘅，但如果喺鬧市同塞車時就會好辛苦，最好都係秋涼時揸去郊區好啲。」&#13;<br> CopenS最大的賣點，莫過於那個只需20秒便可完成開或閂的電動硬頂，是同級中第一款，亦是暫時唯一一款用上這高成本設計。開閂過程十分輕易，如夢夢嬌小的女孩也可輕鬆操作。</p><p>「由於車身唔大，車廂空間唔大已經係意料中事，呢樣嘢可以接受，但開頂後嘅尾廂就完全唔合我意喇，因為我呢行需要帶唔少衫同用具出去做嘢，呢個尾廂恐怕連化妝用品都裝唔落。」&#13;<br> 那麼開篷的滋味又如何？</p><p>以為係&#13;<br>1.5公升引擎</p><p>最初夢夢以為CopenS是一部1.5公升引擎小跑，但當她知道只有64ps最大馬力的659c.c.Turbo引擎後，便好像有點懷疑它的實力，於是我載了她一程。&#13;<br> 「無諗到六百幾c.c.可以有咁樣嘅速度感，好似好好玩喎，但睇到速度表其實又唔係太快，最高顯示速度只得140km/h，相信係車身細小而有呢種好快嘅錯覺。」&#13;<br> 夢夢說得沒錯，CopenS其實不快，只是前後軸距短，加上車身低，令轉彎時感覺強烈，有點一扭軚便入了彎的感覺，行車表現令她對呢部細車徹底改觀！</p><p>仿開篷跑車裝備</p><p>Cutie車身簡約美</p><p>DaihatsuCopenSSpecifications</p><p>引擎：659c.c.直4DOHC配Turbo&#13;<br> 馬力：64ps/6000rpm&#13;<br> 扭力：11.2kgm/3200rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力桿&#13;<br> 制動：（前）通風碟（後）鼓式&#13;<br> 輪胎：165/50R15&#13;<br> 尺碼：3395×1475×1245mm&#13;<br> 車重：830kg&#13;<br> 車價：$166,995&#13;<br> 車輛提供：皇冠汽車（24766138）</p></body></html>