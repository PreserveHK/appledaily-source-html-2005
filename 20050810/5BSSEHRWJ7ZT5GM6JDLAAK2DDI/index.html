<html><header><meta charset="utf-8"><title>Stepwgn預展反應好</title></header><body><h1>Stepwgn預展反應好</h1><p>本田代理之前喺灣仔GrandHyattBallRoom搞咗個全新Stepwgn車系VIPLaunch，估唔到當日場面會咁熱鬧，好多準車主重係一家大細去睇車㖭！筆者喺現場聽聞唔少女士好欣賞收身後嘅新Stepwgn，唔單止時款樣靚，兼且重好易睇位。&#13;<br>啱啱到港嘅新Stepwgn分有標準同豪華版兩款，同樣屬三排八座位，用2.0公升直4i-VTEC引擎（馬力155ps），標準裝備有6格式天窗、左右雙趟門、門邊電鏡連指揮燈，又有三幅式皮軚環同鑲皮波棍的，豪華版更加有前後泊車感應器、前霧燈、15吋合金胎軨同全車皮椅。&#13;<br>&#13;<br>記者、攝影：陳偉林&#13;<br>查詢：合群汽車（28278622）</p></body></html>