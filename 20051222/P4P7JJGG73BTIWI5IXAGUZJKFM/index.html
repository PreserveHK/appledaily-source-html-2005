<html><header><meta charset="utf-8"><title>AV陳列室：聖誕勁掃AV貨跳樓價開賣</title></header><body><h1>AV陳列室：聖誕勁掃AV貨跳樓價開賣</h1><p>掃貨過聖誕可算係全球「共通」指定動作，不論你想買番幾件心水IT產品過聖誕，又或Upgrade屋企電器迎接06年，少不免破財又傷神！若仍未出手嘅你，就要昅實今日嘅跳樓大平賣，由室內視聽組合LCDTV、DVD錄影機，到出外Wet嘅DC同MP3機都有，全部開倉價平賣，幫你快速搜尋心水靚機！&#13;<br>&#13;<br>記者：許福合　攝影：陳偉強&#13;<br>ImageGirl：Mandy</p><p>LCDTV迎接HD來臨</p><p>最平32"LCDTV&#13;<br> AV友要迎接HD來臨，首要條件梗係買番部支援HD嘅靚靚LCDTV，若果嫌國貨品質參差，大牌子價位又太高，台灣三大LCD廠之一嘅Kolin就可以考慮。推介KLT-3222M，32吋LCDTV質素一啲都唔流，最重要係價錢吸引，由$8,980大降至$6,880，呢個價位真係國產機都做唔到，擺明蝕住賣！筆者現場睇質素感覺唔錯，光度夠之餘，內置Tuner非常靚，睇電視尤為一流，相信日後轉用HD廣播畫面可更佳。&#13;<br> 規格：32吋/16:9/800cd/m2/1200:1/720p/1080i&#13;<br> &#13;<br> KolinDLT-3222&#13;<br> 原價：$8,980&#13;<br> 開倉價：$6,880（a）</p><p>Dream機減成皮&#13;<br> 講到LCDTV，SHARP嘅AQUOS系列都係唔少人嘅Dream機，不過價位一般都高人一班，所以多數都係得個睇字，不過今次各位有機會唔使1萬就出到機！32吋型號嘅LC-32GA4M開倉價大出血，由$19,800割價至$9,980，減咗成皮嘢，買家慳番唔少！功能齊全，除咗睇電視外，亦有Nicam功能及立體聲喇叭，聲畫俱佳。&#13;<br> 規格：32吋/16:9/450cd/m2/800:1/Nicam&#13;<br> &#13;<br> SHARPLC-32GA4M&#13;<br> 原價：$19,800&#13;<br> 開倉價：$9,980（b）</p><p>27"放睡房靚玩DVI&#13;<br> 想平平哋玩HD，韓國機CrystalJX2701A亦係一個好選擇，開倉價5千有找，雖然尺寸只有27"，不過放喺房就啱啱好，除咗當HDTV外，另外重有埋DVI同VGA輸入；講真，𠵱家好多高階影音器材都係用DVI（用轉線可兼玩HDMI），騎呢啲，駁VGA當埋電腦芒玩亦得！解像度亦有1,280×768，可以一機多用！&#13;<br> 規格：27吋/16:9/500cd/m2/700:1/VGA/DVI&#13;<br> &#13;<br> CrystalJX2701A&#13;<br> 原價：$6,990&#13;<br> 開倉價：$4,380（c）</p><p>HDD/DVD錄影機</p><p>300GB首試$2,990&#13;<br> 𠵱家DVD錄影機風行，不過有用家投訴話硬碟唔夠用！呢部HYUNDAIHYD-6030用上特大300GB硬碟，最長可錄到256個鐘節目，並且支援全面Nicam功能，可將多聲道同時錄下，講真！價錢方面，開倉價超低$2,990，係現時300GB版首試嘅最低價！如以日本某S大廠嘅250GB型號相比，佢重賣緊8千餘，又或者平如國產機都守住四千價位，就知道呢部300GB有幾抵！&#13;<br> 規格：300GB硬碟/DVD+/-RW/256個鐘錄影/Nicam&#13;<br> &#13;<br> HYUNDAIHYD-6030&#13;<br> 原價：$4,990&#13;<br> 開倉價：$2,990（c）</p><p>內置G-Code錄電視&#13;<br> JVCDR-MH30S都有一般大廠高檔規格，燒錄格式以DVD-RAM同DVD-R/RW為主，內置有160GB硬碟，聲音同畫面都有獨立處理器去控制質素，預校錄影時最方便係可使用G-Code，㩒幾個掣就完成，電視迷就會覺得非常實用。&#13;<br> 規格：160GB硬碟/DVD-RAM/DVD-RW/IEEE1394/G-Code&#13;<br> &#13;<br> JVCDR-MH30S&#13;<br> 原價：$4,980&#13;<br> 開倉價：$2,980（b）</p><p>$1,200平玩齋燒碟&#13;<br> 想慳慳哋玩燒DVD，LGDR4922W就係個入門級好選擇，雖然無咗硬碟冇咁方便，不過放隻DVD±/RW落去，一樣可以玩翻錄！支援格式都係基本嘅±R/RW，內置IEEE1394，可駁DV用嚟燒家庭生活「小電影」，加埋內置有簡單影像編輯功能，開倉價$1,200，絕對玩得過。&#13;<br> 規格：DVD+/-RW/IEEE1394/簡易編輯&#13;<br> &#13;<br> LGDR4922W&#13;<br> 原價：$2,480&#13;<br> 開倉價：$1,200（c）</p><p>DC/DV</p><p>37小時硬碟攝錄&#13;<br> 無論用帶定用碟嘅DV機，拍攝長度都及唔上用硬碟嘅JVCGZ-MG30，使用30GB硬碟，攝錄時間可以長達37小時，若果要質素好啲嘅MPEG2畫面，亦有7小時長度，非其他媒體DV機可比。內置80萬像素CCD，配個2.5吋芒，用落非常有專業水準，拍攝時亦配合有懸掛式防震系統，全機操作穩穩定定，手感亦係一流。另外亦可當作DC咁玩，可插SD卡，動靜都一樣照拍。&#13;<br> 規格：80萬像素CCD/25倍光學變焦/30GB硬碟/SD記憶卡&#13;<br> &#13;<br> JVCGZ-MG30&#13;<br> 原價：$6,380&#13;<br> 開倉價：$4,980（a）</p><p>$998玩真DC&#13;<br> 呢部BenQDC就係專攻影相，500萬像素配上2吋芒，都算係曾經紅極一時嘅DC規格，雖然賣相比較普通，不過價錢就相當吸引，1千就有找，相比於腦場一啲不知名相機仔，就更抵玩。&#13;<br> 規格：500萬像素CCD/3倍光學變焦/2吋芒/SD卡/AA電芯&#13;<br> &#13;<br> BenQDC-C520&#13;<br> 原價：$1,680&#13;<br> 開倉價：$998（c）</p><p>MP3機</p><p>至平1GBMP3機&#13;<br> 呢部HYUNDAIHY-6604容量具備1GB，可以放好多音樂之餘，價錢重好抵玩，開倉價殺到$680，同買支1GBMS都差唔多，功能又齊全，有齊晒FM收音、錄音等功能，顯示屏用上2色OLED，文字顯示好清楚，電量方面只要2粒AA電芯，就可以聽足12小時，好襟用！&#13;<br> 規格：1GB容量/FM收音/錄音/AA電芯&#13;<br> &#13;<br> HYUNDAIHY-6604&#13;<br> 原價：$1,280&#13;<br> 開倉價：$680（c）</p><p>Line-in直錄MP3&#13;<br> Rolleiew700外形夠晒流線輕巧，細細部放喺褲袋，都咁實用，容量有256MB，除咗FM收音機，錄音功能更係強項，可用Line-in直錄、FM錄音等，更可直接錄成MP3。&#13;<br> 規格：256MB容量/FM收音/錄音&#13;<br> &#13;<br> Rolleiew700&#13;<br> 原價：$1,080&#13;<br> 開倉價：$290（b）</p><p>查詢</p><p>（a）華仁會　電話：23980280&#13;<br> 地址：旺角花園街75-77號花園商業大廈3樓&#13;<br> （b）AVBUY&amp;SELL　電話：23911239&#13;<br> 地址：旺角花園街75-77號花園商業大廈601-604室&#13;<br> （c）中原電器　電話：23499111</p></body></html>