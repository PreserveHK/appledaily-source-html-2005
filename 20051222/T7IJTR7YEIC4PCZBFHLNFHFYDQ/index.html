<html><header><meta charset="utf-8"><title>股壇瀏覽器：越房基金未夠貨</title></header><body><h1>股壇瀏覽器：越房基金未夠貨</h1><p>建行（939）噚日再升2.9%，以全日高位2.675元收市，而且有15.2億元大成交配合，上升軌道已經出現，中短期強勢已現，今年聖誕鐘未必一定要買滙控（005），可能買建行更吸引。&#13;<br> 越秀房託（405）噚日掛牌，市前時段雖然有幾宗介乎3.70-3.90元的上板交易，但對越房的刺激有限，開市第1口價造3.70元後，上升動力不足，反覆下跌至3.50元收市，雖較招股價3.075元高14%，但較全日平均成交價3.60元則低3%，反映在市場追入的投資者平均要蝕3%。&#13;<br> 黑客話，唔好睇小越房的後勁，因為唔少基金想投資內地REITs，而越房在招股時，國際配售獲得73倍超購，無論是對沖基金或是長線的退休基金都認唔夠貨，佢哋可能會入市增持，令貨源好快歸邊，屆時才追就會遲啦。以06年度保證股息0.201元計，越房的股息率有5.74%，加上廣州屬經濟高增長城市，股息率有上調空間。&#13;<br> 泓富（808）噚日受壓，一度跌逾5%，但市場貨疏，股價由低位拾級而上，收報2.45元，無起跌。&#13;<br> 有資料顯示，英國保險集團保誠持泓富5.46%，而StarkInvestments亦增持至8.05%，加埋長和系手上的22%，其餘街貨的64.49%，相信絕大部份落入揸長線的退休基金手上。</p><p>廈港傳TCI入股</p><p>另一隻上市無耐嘅廈門港務（3378）走勢異常強勁，股價升11%至1.63元，成交增至3.54億元。有傳聞話TCI入股廈港10%，不過消息堅定流，阿虎就唔係太清楚。&#13;<br> 富士康（2038）終於在12元搵到支持，收報12.05元，微跌0.41%。&#13;<br> 大摩唱好富士康，大幅將其目標價調高至14.80元，並認為現在沽售未免過早。富士康在瑞銀及大摩支持下，可以睇多兩睇。&#13;<br> 阿虎&#13;<br> </p></body></html>