<html><header><meta charset="utf-8"><title>徐子珊調酒變噴酒</title></header><body><h1>徐子珊調酒變噴酒</h1><p>徐子珊噚日去咗葵芳宣傳劇集《識法代言人》，同現場觀眾一齊玩遊戲，又即場調製雞尾酒。&#13;<br> 起初見徐子珊做得有板有眼，就連同場嘅阿姐汪明荃都忍唔住大讚，點知徐子珊俾人讚完就即時失手，將調酒器入面嘅酒噴到四丈遠，差啲重噴到阿姐，嚇得側邊啲人四圍咁走。</p></body></html>