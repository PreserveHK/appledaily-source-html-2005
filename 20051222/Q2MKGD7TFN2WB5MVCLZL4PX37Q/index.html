<html><header><meta charset="utf-8"><title>新車速報：MiniCooperSConvertible紅燒歐日補品明爐MINI火氣猛</title></header><body><h1>新車速報：MiniCooperSConvertible紅燒歐日補品明爐MINI火氣猛</h1><p>各位MINI迷，埋嚟睇、埋嚟揀，今次大廚表演一味明爐MINI，保證夠火候，色香味俱全。MiniCooper熱潮停不了，為了令部車更有特色，今次會酥炸歐洲改裝零件、白灼日本包圍，車主重話唔夠味，加入唔少Racing調味料，強化引擎呼吸、底盤懸掛同制動的安全性，唔講咁多，上主菜喇。&#13;<br>&#13;<br>記者、攝影：陳偉林&#13;<br>ImageGirl：Algie&#13;<br>車輛提供：龍華汽車(27129111)</p><p>MiniCooper變成一線潮人必備的指標，可惜一街都是，淡而無味，有人就找來歐日補品一大堆，炒埋一碟，變成與別不同的MINI。今次這部開篷MINI，紅燒碳纖頭唇、跑車絞牙避震、18吋跑車夾軨，重有明爐燒MadeinJapan的雙出式尾喉及尾泵把整流定翼，烘托出另一份味道。</p><p>德日Fusion</p><p>汽車玩Fusion，一定要貫徹始終，所以這輛MiniCooperS全車可以改的都改了，首先是德國出品的專用可調校軟硬度及高低絞牙避震，適合日常行車或TrackDay落場；其次是英國AP高性能前後迫力碟、Hotwire火嘴線、H&amp;R頭、尾扭力拉桿等。</p><p>有色有辣味</p><p>講到引擎心臟，超級增壓器滑輪改用15%設定（原裝車13.8%），進氣及排氣系統亦經過全面改動，催化器更由內附400Cell，改換200Cell組合。為令這部紅燒開篷MINI有更好的加速力，再加入較大中冷器，車頭水箱頂加有特製的橫列式單一油冷器裝置，可降溫之餘，又可保持油壓穩定性。</p><p>MiniCooperSConvertible菜單</p><p>1.NKBSport碳纖頭唇　$4,400&#13;<br> 2.Garbino車頂短天線　$450&#13;<br> 3.Arqray尾泵把下整流定翼　$5,592&#13;<br> 4.車尾白底高置迫力燈　$720&#13;<br> 5.車尾燈(一套)　$1,500&#13;<br> 6.車尾蓋電鍍裝飾(一套)　$600&#13;<br> 7.前座中央手枕　$3,200&#13;<br> 8.Orciari生風透氣擋　$1,800&#13;<br> 9.Denso銥金屬火嘴(一套)　$480&#13;<br> 10.Hotwire火嘴線(一套)　$2,100&#13;<br> 11.Alta機油透氣壺　$1,500&#13;<br> 12.KWVersionI絞牙避震(全套)　$12,000&#13;<br> 13.APPro5000制動器連四活塞卡鉗(前輪)　$25,000&#13;<br> 14.DixcelTypeM尾迫力皮(一套)　$1,572&#13;<br> 15.Goodridge迫力鋼喉(全套)　$1,280&#13;<br> 16.H&amp;R頭、尾扭力拉桿　$3,600&#13;<br> 17.Arqray中至尾Ti-HybridTitan死氣喉　$14,836&#13;<br> 18.RacingHartTypeCXR18吋軨(一套)　$12,800&#13;<br> 合計：$93,430(另計裝工及噴油)</p></body></html>