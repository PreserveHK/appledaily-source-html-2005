<html><header><meta charset="utf-8"><title>嘟卡黨為$2喪擺龍</title></header><body><h1>嘟卡黨為$2喪擺龍</h1><p>橋上有好景！中環至半山行人自動電梯，可被列入「香港遊」新景點，因為這裏有個在午飯時間吸引逾300人排隊的地鐵特惠站，大家不遠千里而來就係為咗嘟完搭地鐵慳$2。它，完全可以代表全港16個地鐵特惠站講一句「好攰！」，亦代表香港人唔蝕底的不死精神！&#13;<br>&#13;<br>記者：邵超&#13;<br>攝影：副刊攝影組&#13;<br>模特兒：阿怡@煉星堂</p><p>嘟一嘟平兩蚊</p><p>地鐵特惠站已經推出一段日子，原意是鼓勵距離地鐵站較遠的人士搭地鐵，大部份人對它引發的排隊熱都略有所聞，但原來重有好多香港人唔知點搵到它們（部份位置唔就腳！）。只要搵到它，用成人八達通卡嘟一嘟，到該站指定的地鐵站入閘，就可以即時慳$2。每逢返工、午飯和放工時間，特惠站都慘被圍攻，嘟個不停。&#13;<br> &#13;<br> 16個地鐵特惠站分布查詢：&#13;<br>  http://www.mtr.com.hk/chi/whatsnew/faresaver/faresaver_c.htm） </p><p>最勁連嘟80張</p><p>經過多日觀察，地鐵特惠站效應點止人龍一條，重有唔少超自然現象已經發生！好似拎住幾十張八達通卡的膠袋黨就個個身懷絕技，亦有人慣晒手勢搏懵打尖，盡現人生百態！&#13;<br> 最估唔到的係中環寫字樓的辦公室助理阿姐，呢排個個都加多咗一件「份內事」，就係放工前集齊公司同事的八達通，幫佢哋嘟卡平2蚊！喂，請問各位你哋有冇要求OT補水先？</p><p>乘客偷閒嘟</p><p>咪執輸！新巴平2蚊</p><p>「即日來回證」：它唔係一張證，當你預計當日會搭新巴將軍澳同一路線來回（如792M、796A、796B、796C、796S及796X）時，首程拍卡前按綠色鈕，就會一次過扣除兩程車資，最高可享達八五折的優惠。由於最多只係慳$2，呢個優惠對於中途上車人士就唔適用。（優惠期至8月31日）&#13;<br> 「八達通長途車資優惠」：新巴和城巴各線車資$15以上的路線九折或即日來回九折優惠。&#13;<br> &#13;<br> 查詢：21368888</p><p>新渡輪$30一日玩三島</p><p>「香港離島一日通」：本來專為遊客而設，但如果你在星期一至六有時間，不妨花$30買一張Pass，就可以一天內乘搭普通渡輪（普通位）及橫水渡，任你穿梭大嶼山、長洲和坪洲，Pass附超過$60的優惠券和旅遊指南。如果齋玩一島，Pass就唔抵喇！&#13;<br> &#13;<br> 查詢：21318181</p></body></html>