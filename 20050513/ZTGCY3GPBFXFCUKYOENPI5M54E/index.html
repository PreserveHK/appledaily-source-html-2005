<html><header><meta charset="utf-8"><title>Mango冇俾中宗摸大髀「佢係正人君子」</title></header><body><h1>Mango冇俾中宗摸大髀「佢係正人君子」</h1><p>陳霽平、王秀琳（Mango）以及一對過氣情人黃家諾、陳小韻等，昨日到尖沙嘴出席「PlayStationPortable」宣傳活動。黃家諾、陳小韻於台下亦不時有講有笑，表現大方。&#13;<br> 有周刊指於《大長今》中飾演中宗的林湖，早前來港與Mango在山頂聚會時摸Mango的大髀，對此Mango昨日為對方澄清說：「上次中宗同崔尚宮嚟香港，我哋同佢哋上山頂欣賞夜景同傾吓合作嘅嘢，當晚中宗好有禮貌，完全唔係嗰本雜誌所講咁摸我大髀，如果佢真係咁做，我都唔容許啦，佢係正人君子。」<br> &#13;<br> <spanclass>「識好多有錢朋友」 &#13;<br> 另外，又有雜誌披露Mango結交了一位航空公司太子爺，並指她的爸爸售賣冒牌波鞋，Mango表示現時未有男朋友，她說：「我都識好多朋友係好有錢嘅，雜誌影到嗰個係我朋友。另外，我爸爸一直都冇賣過波鞋，我依然同父母一齊住喺觀塘。」&#13;<br> 採訪：李珮洳　攝影：葉君海</spanclass></p></body></html>