<html><header><meta charset="utf-8"><title>抵玩旅行VCD播放機</title></header><body><h1>抵玩旅行VCD播放機</h1><p>好多人去旅行都會帶部PMP，雖則可以一次入幾套戲兼細細嚿，不過事前又要嘥時間入戲，價錢又閒閒哋三千幾蚊一部，都咪話唔肉赤。&#13;<br>最近日本品牌SILVER新返咗一部SVCD-228，驟眼睇好似一部Discman，其實佢除對應一般AudioCD外，重可以睇埋VCD同播MP3光碟；VCD模式，機身內置有AVOut專用插頭，只需將紅白黃線駁上普通電視，就馬上變成一部流動播放機，而且跟機重有專用遙控器，外遊時喺酒店房用至啱。至於MP3功能方面，由於對應CD-R/RW，所以自己燒錄嘅精選MP3音樂碟，一樣直播冇問題，而且防震時間亦上到360秒，真係攞住佢邊行邊聽都重得，不過最重要係價錢平，$498搞掂，同PMP嘅差價夠你買成棟光碟冧上天花板！&#13;<br>&#13;<br>記者：朱崇德&#13;<br>攝影：周旭文</p><p>中原電器&#13;<br> 查詢電話：26283628&#13;<br> 地址：旺角西洋菜街36號</p></body></html>