<html><header><meta charset="utf-8"><title>元宵佳節Adler心心相印<br>郭由美子：鑽石易揀翡翠難求</title></header><body><h1>元宵佳節Adler心心相印<br>郭由美子：鑽石易揀翡翠難求</h1><p>郭鶴年媳婦郭由美子昨日在中環，為珠寶店任模特兒示範首飾，她透露十六年來從不間斷買珠寶，更親自設計首飾，她分享心得時說：「鑽石好易揀，最難就係翡翠同綠寶石。」</p><p>珠寶名店Adler在中環國金軒舉行珠寶午宴，在元宵佳節推出多款心形首飾，Adler更特別邀請多年熟客、郭鶴年媳婦郭由美子義務擔任模特兒，示範四套珠寶，其中一組價值超過四百萬元，由近七十卡鑽石組成。而另一系列黑金首飾，鑲上閃亮白鑽，對比出華麗摩登格調，與彩色藍寶石搭配，充滿春日動人氣息。&#13;<br> <br> <spanclass>拒絕談夫婿 &#13;<br> 郭由美子自認是珠寶狂熱分子，她說：「我任何珠寶都鍾意，對買珠寶更有豐富經驗，因為十六年來，每年都會去各地珠寶展，親自挑選鑽石、寶石及珍珠等，自己設計，然後請人製作，Adler早前都為我將自己設計化成實物。」問郭由美子有何挑選心得？她說：「鑽石有國際grading跟，好易揀，最難係翡翠同綠寶石，因為前者喺亞洲巿場最值錢，但價錢變動好大，綠寶石就經常俾人暗中加工、加熱加色等，比較難搞。」今天是元宵，本身是日本人的郭由美子表示不會慶祝，她說：「之前情人節就同仔仔兩個人度過。」問到其夫郭孔丞，郭由美子隨即收口說：「我唔想講屋企事。」&#13;<br> <br> <spanclass>禮物打孖上 &#13;<br> 不過郭由美子揚言少女時期在日本時，過情人節會送出大量朱古力予男同學、男同事及長輩等，一個月後（即三月十四日白色情人節）則會收到大量男生回贈棉花糖，非常甜蜜溫馨，她說：「二月十五日係我生日，所以情人節時通常都會收到兩份禮。」&#13;<br> 採訪：JessicaNgan&#13;<br> 攝影：RickyChan</spanclass></spanclass></p></body></html>