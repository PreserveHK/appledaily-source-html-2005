<html><header><meta charset="utf-8"><title>50歲型佬西城秀樹開騷賀壽</title></header><body><h1>50歲型佬西城秀樹開騷賀壽</h1><p>梅艷芳個偶像西城秀樹星期三嗰日五十歲生辰，佢前日喺東京涉谷一間livehouse入面舉行生日演唱會，有二百五十位fans參加。揸住電結他又彈又唱嘅西城叔，話佢入行三十三年嚟第一次喺小型livehouse開騷，貪佢同fans冇乜距離。佢重透露生日嗰日同老婆美紀以及三條化骨龍一齊度過，非常開心。</p></body></html>