<html><header><meta charset="utf-8"><title>Destiny'sChild東京開騷先掃猿人Tee</title></header><body><h1>Destiny'sChild東京開騷先掃猿人Tee</h1><p>美國人氣R&amp;B組合Destiny'sChild前日喺東京北之丸公園嘅音樂聖地日本武道館開騷，吸引咗成一萬位fans捧場。而喺開騷前一日，佢哋去咗裏原宿嘅ABATHINGAPE掃貨，老闆NIGO重為佢哋閂門半小時，等佢哋專心買靚衫。&#13;<br> <br> <spanclass>眾多名人捧場 &#13;<br> Destiny'sChild嘅成員BeyonceKnowles、KellyRowland同MichelleWilliams，唔經唔覺已經有三年冇一齊舉行世界巡迴演唱，佢哋難得三人一齊到東京開騷，自然全場爆滿。在場嘅一萬位觀眾入面，都有好多好出名嘅日本歌手同組合，好似平井堅、CHEMISTRY同前SPEED嘅兩位成員上原多香子同島袋寬子都有去捧場。&#13;<br> Destiny'sChild三位成員着上性感黑色皮衣上陣，一出場即引嚟全場尖叫，Beyonce重話：「今晚大家一定要玩得開心啲！」&#13;<br> <br> <spanclass>共唱十八首歌 &#13;<br> 狂騷纖腰同美腿嘅Beyonce，同拍檔一連唱咗新碟《DestinyFulfilled》嘅《LoseMyBreath》同代表歌曲《Survivor》等，又各自獻唱solo作品，全晚共唱咗十八首歌，絕冇欺場。</spanclass></spanclass></p></body></html>