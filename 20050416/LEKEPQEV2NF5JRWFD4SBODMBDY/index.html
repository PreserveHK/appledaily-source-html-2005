<html><header><meta charset="utf-8"><title>擲30萬加高觀眾席睇真啲<br>學友乖女捧場胡狼特別High</title></header><body><h1>擲30萬加高觀眾席睇真啲<br>學友乖女捧場胡狼特別High</h1><p>張學友主演的國語版《雪狼湖》昨晚在紅館開鑼，而學友大女張瑤華更到了紅館支持父親，難怪學友事前顯得信心十足。另一方面，大會亦特別將觀眾席加高，以便他們可以看得更清楚。</p><p>由張學友監製兼主演的音樂劇《雪狼湖》國語版昨晚在紅館開鑼，學友的大女張瑤華及契爺胡楓等亦有捧場。&#13;<br> 而一眾演員包括張學友、陳潔儀及許慧欣等，前晚在紅館進行綵排，為了令觀眾與舞台距離更接近，大會向有關方面申請將觀眾席加高九呎。另一方面，由於今次所有對白及歌曲都是以國語演繹，所以於表演期間亦會配上字幕，令觀眾更清楚故事內容。<br> &#13;<br> <spanclass>特別加上字幕 &#13;<br> 提到今次與九七年演出時的分別，學友說：「我覺得各樣條件都比起九七年成熟好多，我對今次演出好有信心。」提到女主角許慧欣，學友則笑說：「其實成班人都係得佢一個緊張，因為成team人得佢一個未做過，我諗佢跳舞OK嘅，唱歌應該冇問題。」&#13;<br> 學友本來表示太太羅美薇因要留在家中照顧兩女兒，故不會捧場，他說：「佢要湊女唔嚟啦，佢嚟都睇唔明啦，我終於明白點解今次要有字幕，至於個女就聽乜嘢文都係明得兩、三成。」不過，他的女兒張瑤華最終亦有到場。<br> &#13;<br> <spanclass>座位數目減少 &#13;<br> 學友表示正構思全新音樂劇，不過由劇本創作至選曲到少要花兩年時間，他說：「下次再做音樂劇都會以國語為主，應該都係愛情故事，不過我希望做導演，一來可以輕鬆啲，二來又可以跟足自己意思去做。」而陳淑芬則透露加高觀眾席的工程大約花了近三十萬，而座位數目亦因此而縮減至不足七千。&#13;<br> 另一方面，陳潔儀九七年演出時曾遇上音響故障，她說：「嗰時係個咪無端端冇聲，所以我就要清唱，希望今次所有嘢順利。」記者問她是否已婚時，陳潔儀說：「我未結婚呀，雖然我都希望可以快啲，不過我唔係一個成日諗結婚嘅女仔。」&#13;<br> 採訪：胡比、李珮洳&#13;<br> 攝影：何國豪、葉君海</spanclass></spanclass></p></body></html>