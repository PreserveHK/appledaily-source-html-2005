<html><header><meta charset="utf-8"><title>老公揀家輝　情夫屬偉仔<br>Sammi談情論性：「𠵱家好Dry」</title></header><body><h1>老公揀家輝　情夫屬偉仔<br>Sammi談情論性：「𠵱家好Dry」</h1><p>日前鄭秀文（Sammi）接受有線節目訪問，大談理想對象，她認為梁家輝與劉德華最適合做丈夫，梁朝偉則適合做情夫，避談舊愛安仔。至於現時感情狀況，Sammi則說：「𠵱家好Dry。」</p><p>鄭秀文最近為了宣傳電影《長恨歌》罕有地接受不同媒體專訪，日前她到有線娛樂新聞台接受吳君如與森美主持的《再睇星期五》錄影訪問，訪問中主持人要求Sammi從梁家輝、劉德華、梁朝偉、吳彥祖、胡軍、劉青雲、古天樂和許志安等人中選擇誰當兄弟、男友、情人和丈夫時，Sammi說：「梁家輝夠細心，好適合做丈夫，劉德華同劉青雲做老公都唔錯。」</p><p>歎難遇有情人</p><p>Sammi續說：「吳彥祖嘴唇薄，最適合做一夜情嘅對手；而梁朝偉就做情夫啦。」談到舊愛許志安，Sammi顧左右而言他，只笑言當安仔是二叔公。君如問Sammi感情生活如何？她說：「𠵱家好dry。」問Sammi是否因為是藝人，不敢豁出去開始一段感情，Sammi回答說：「我唔覺自己做呢行有問題，要視乎自己有冇豁出去，不過遇唔到又點樣豁出去呢？」&#13;<br> 君如問Sammi會否覺得生活好dry而隨便找個人開心？Sammi說：「冇試過，我係一個要睇得好定先會開始感情嘅人，應該唔會有呢件事發生。」談到理想對象，Sammi說：「希望佢嘅年紀可以大啲，咁樣可以顯得我細啲，最重要都係大家要夾得嚟。」談到婚姻大事，Sammi說：「𠵱家重有時間，我對結婚有憧憬，不過一切都係隨緣啦！」</p></body></html>