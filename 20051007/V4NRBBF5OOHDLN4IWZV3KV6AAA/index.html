<html><header><meta charset="utf-8"><title>鄭融DIY甜心孖寶賀成人禮</title></header><body><h1>鄭融DIY甜心孖寶賀成人禮</h1><p>下周一（十日）是鄭融廿一歲生日，她計劃當天下廚招呼一班好朋友到家中開生日會，所以她日前專誠到尖沙嘴一間烹飪學校上堂，學整兩款美味甜品。</p><p>鄭融日前到尖沙嘴的LaReunionWorkshop烹飪學校上堂學習整甜品，準備生日當天在家中開生日會，到時她會炮製美食招呼朋友。當日鄭融學了朱古力碎果仁蛋糕以及意大利芭菲的製作方法。</p><p>師傅責偷食</p><p>不過饞嘴的鄭融邊整邊偷食材料，導師表示此舉不當時，她竟辯稱只是在試味，而她打蛋時又太用力，將蛋漿濺到面上，十分搞笑，幸好在導師協助下終於都能順利完成。&#13;<br> 原來鄭融間中亦會下廚宴客，在眾多菜式當中，最拿手弄意大利粉，她還指出煮意粉的一項重要竅門，鄭融說：「大家成日都以為意粉好易整，其實烚粉嘅時間要拿揑得好好，太硬太腍都唔好食。想知道意粉烚得好唔好，只要你拎一條出嚟撻落雪櫃門上面，而又唔跌番落嚟就為之verygood啦。」</p><p>寧出外享受</p><p>很多女性都希望男友廚藝了得，可以坐享其成，但鄭融則大唱反調，她說：「好食嘅甜品好多地方都有得賣啦，我寧願佢多啲帶我去啲六星級酒店食唔同嘅美食好過，我認為除咗廚師之外，冇乜男仔係識煮好好味嘅嘢食。」&#13;<br> 採訪：李珮洳　攝影：何國豪&#13;<br> 髮型：HeibieMok@HairCulture&#13;<br> 場地提供：www.lareunion.com.hk</p></body></html>