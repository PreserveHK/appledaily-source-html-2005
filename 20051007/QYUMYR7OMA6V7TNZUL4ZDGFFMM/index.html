<html><header><meta charset="utf-8"><title>　　夏利萊伉儷五百萬捐浸大 - 李八方</title></header><body><h1>　　夏利萊伉儷五百萬捐浸大 - 李八方</h1><p>印裔富商夏利萊伉儷捐五百萬畀浸會大學，以襄助大學嘅發展，呢筆捐款，正好配合政府推出嘅第二輪配對補助金計劃。浸大禮尚往來，將其中兩所演講廳命名為「夏利萊博士及夫人演講廳」，噚日舉行命名儀式。夏利萊夫婦、浸大校董會暨諮議會主席鄭慕智、校長吳清輝都有出席。除此之外，李兆基基金會今日亦會捐五百萬畀浸大，唔知到時浸大又會畀啲咩樓出嚟命名呢？&#13;<br> 自從政府閂水喉，各大專院校努力開拓財源，向私人機構打主意，有歷史校友又多嘅院校當然較易籌錢，如果唔係，用命名權做交換都不失為好辦法，只要唔好搞到好似港大醫學院咁多事就得。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>