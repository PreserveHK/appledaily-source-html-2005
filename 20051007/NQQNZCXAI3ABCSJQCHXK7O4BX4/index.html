<html><header><meta charset="utf-8"><title>周末掃平貨</title></header><body><h1>周末掃平貨</h1><p>$1,608買藍芽/MP3鈴聲摺機&#13;<br>千零蚊手機，好多人對佢冇乜要求，最近中原電器有部MOTOROLAV600i做特價，玩盡GSM四頻、摺機雙芒（內芒26萬色/外芒藍光背燈）、藍芽傳輸、30萬像素鏡頭、4倍數碼變焦、MP3鈴聲及來電相片等，真係幾強吓，以$1,608超低價，重要名廠行貨，一般手機舖真係好難搵啫！&#13;<br>原價：$2,680&#13;<br>特價：$1,608</p><p>250GB硬碟錄影機平減$1,800</p><p>𠵱家冇人買齋燒碟式DVD錄影機，多個硬碟可以幫你慳到唔少買碟錢，AKIRA呢部DVR-3888H-250G，好多行內人都話佢「公模」自韓國HYUNDAI，少鑊氣！250GB硬碟，以VCD質素的SEP模式（6種錄影模式），足可錄影430個鐘，睇啱揀啱，又可以將影像轉錄成DVD。&#13;<br> 原價：$4,980&#13;<br> 特價：$3,180</p><p>腦場新玩意PMP溝DC</p><p>呢期腦場新玩意，潮玩PMP溝DC；最近新返咗隻JXD681，2.5"彩芒加內置512MB記憶體，可以播放ASF格式影音檔案；如果嫌跟機軟件要自己「壓片」太煩，機身有AV-in，可以直錄電視節目！機背另外配備有130萬像素鏡頭，除內置記憶體，重可另加SD或MMC卡影餐飽。&#13;<br> 原價：$1,499&#13;<br> 特價：$1,099</p></body></html>