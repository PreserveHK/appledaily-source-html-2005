<html><header><meta charset="utf-8"><title>周杰倫個唱諸事不利</title></header><body><h1>周杰倫個唱諸事不利</h1><p>周杰倫近來開個唱都有不利事件發生，繼之前喺哈爾濱演唱會後台發生暴力事件後，據知原來喺上月三十號喺深圳舉行個唱時，有個工作人員搭建舞台同電視牆時，就因安全帶脫落意外跌死，但周杰倫開個唱前重未知道有人跌死。佢經理人公司噚日話，周杰倫係表演當日先到深圳，所以唔太清楚。</p></body></html>