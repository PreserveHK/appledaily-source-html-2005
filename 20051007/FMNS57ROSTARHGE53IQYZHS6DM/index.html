<html><header><meta charset="utf-8"><title>　　怡和兩個舊大班同人唔同命 - 李八方</title></header><body><h1>　　怡和兩個舊大班同人唔同命 - 李八方</h1><p>遷冊新加坡多年嘅怡和，公布話會換大班，常務董事韋德樂（PercyWeatherall）會喺明年三月底退任，由黎定基（AnthonyNightingale）頂上。黎定基喺本地商界常有曝光，啱啱今年退任香港總商會主席，交棒畀滙豐銀行前主席艾爾敦。&#13;<br> 今次落任嘅韋德樂，聽講係怡和大股東凱瑟克家族嘅表親，二千年初接替文禮信，而文禮信就去咗大摩做亞洲區主席。聽講當時引發換大班嘅原因，係因為文禮信向凱瑟克家族建議，將怡和搬番香港上市，觸動大股東恐共嘅神經，所以文大班黯然離開。但係今次換人，韋德樂會返英國加入怡和總部麥贊臣公司嘅董事局，可謂同人唔同命。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>