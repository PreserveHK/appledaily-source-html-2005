<html><header><meta charset="utf-8"><title>全聚德烤鴨熱賣</title></header><body><h1>全聚德烤鴨熱賣</h1><p>全聚德嘅烤鴨皮脆肉香令人垂涎，相信好多香港人去北京旅行時都會專程走去試吓。喺呢個國慶黃金周假期頭四日，全聚德烤鴨銷量破晒紀錄，平均每日接待兩萬幾人，每日平均賣烤鴨逾萬三隻。&#13;<br> 據講呢四日全聚德集團營業額達千五萬元，相當於「五一黃金周」七日嘅營業收入，當中和平分店創下連續四日營業收入過百萬嘅紀錄，更成為京城餐飲業之冠。</p></body></html>