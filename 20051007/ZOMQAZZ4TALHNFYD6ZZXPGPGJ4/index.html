<html><header><meta charset="utf-8"><title>　　長毛曾被歧視了解釋囚苦況 - 李八方</title></header><body><h1>　　長毛曾被歧視了解釋囚苦況 - 李八方</h1><p>曾經喺七九年因非法集會被判坐監一個月嘅長毛梁國雄，噚日以立法會議員身份喺立法會申訴部接見一班釋囚代表，聽佢哋講述搵工被歧視嘅苦況時，長毛亦都感同身受。&#13;<br> 佢話當年坐完監，曾經去過《英文虎報》申請做繙譯，點知喺見工嘅時候，要填上是否有犯罪紀錄，長毛冇填，見佢嘅人問佢點解唔填，長毛話：「你請咗我，先至填。」結果當然係冇下文啦，長毛同八方講，喺佢坐監期間，囚友都好關照佢，佢話要講聲多謝，𠵱家做咗議員，希望可以盡點綿力去幫番佢哋。而另一位亦都坐過監嘅議員詹培忠，都有份見呢班釋囚，佢亦話支持佢哋。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>