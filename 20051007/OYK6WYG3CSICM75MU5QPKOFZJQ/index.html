<html><header><meta charset="utf-8"><title>　　港人簽帳冠絕亞洲 - 李八方</title></header><body><h1>　　港人簽帳冠絕亞洲 - 李八方</h1><p>走高檔卡路線嘅美國運通，佢哋張黑卡出咗名「矜貴」，隨卡提供嘅度身服務，無微不至，唔怪得唔少blueblood，都夢寐以求成為黑卡會員。講開呢張Centurion卡，服務真係上天下海，都幫啲客搞得掂。運通大中華區主管Anthony李堅平同八方講，試過有位客人不惜工本，想搵披頭四約翰連儂一支喺1965年彈過嘅古董結他，結果運通發揮其超級網絡，幫客戶達成心頭好。&#13;<br> 香港卧虎藏龍，係人都知，原來簽帳消費，亦冠絕亞洲區，據Anthony透露，過去兩年，單一宗最高簽帳額，係一位香港黑卡卡戶，喺海外簽帳，金額高達220萬美元。&#13;<br> 一次過簽天文數字，對八方等打工一族，真係夏蟲語冰。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>