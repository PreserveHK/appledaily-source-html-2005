<html><header><meta charset="utf-8"><title>慶楊思琦牛一　疑被點錯相<br>陳浩民、鍾嘉欣番禺遇襲</title></header><body><h1>慶楊思琦牛一　疑被點錯相<br>陳浩民、鍾嘉欣番禺遇襲</h1><p>楊思琦、鍾嘉欣、陳浩民和唐文龍等藝員，正身在番禺拍攝新劇《人生馬戲團》。本周日劇組為慶祝楊思琦生日，拉隊到夜店開P唱K，豈料期間疑因有人點錯相而殃及池魚，大隊慘被惡漢持棍及水喉通襲擊。據悉楊思琦和鍾嘉欣被嚇到落荒狂奔，混亂中鍾嘉欣腳部受傷，在場導演及武師亦被毆傷，需返港就醫。　記者曾小嘉番禺直擊</p><p>無綫新劇《人生馬戲團》大隊現仍於番禺拍攝外景，劇中演員包括陳浩民、鍾嘉欣、唐文龍及一眾幕後工作人員，於本周日（七日）晚為慶祝女主角楊思琦二十七歲生日，拉隊到距離下榻的香江酒店約十分鐘車程的一家夜店開Ｐ，想不到在曲終人散之際，大隊中有人疑因被點錯相，慘遇群漢追毆，混亂中鍾嘉欣、一名導演及一名武師均無辜被毆傷。</p><p>大難臨頭&#13;<br>雞飛狗走無暇護花</p><p>據知《人》劇台前幕後本周日晚在番禺一夜店內為壽星女楊思琦舉行生日會，大夥兒齊切蛋糕及唱Ｋ狂歡後，於凌晨二時多準備離開。當眾人在街頭等車返酒店之際，忽然有幾架車輛駛至，大班惡漢手持木棍及水喉通跳落車朝眾人方向直衝，台前幕後人員當場被嚇至雞飛狗走，有人衝回夜店避難，有人在街頭狂奔，混亂中亦顧不得護花，慘被嚇到花容失色的楊思琦和鍾嘉欣則偕同一女助導一邊尖叫一邊拔足逃跑。&#13;<br> 由於事出突然，霎眼間眾人各散東西，夜店職員見有人毆鬥即拉閘迴避，然而亦有人被打傷，現場更遺留斑斑血迹。至大漢行兇後離場，大隊即聚集急點人數，這時才發現楊思琦與鍾嘉欣失蹤，工作人員狂打二人手機但聯絡不果，只好分頭搜尋。直至近兩個小時後，楊思琦和鍾嘉欣終致電工作人員口窒窒報平安。</p><p>高度重視&#13;<br>無綫下令低調處理</p><p>猶有餘悸的楊思琦與鍾嘉欣會合大隊後，原來她們因剛才被嚇驚，加上見惡漢發難，情急之下亂跑一通，走到安全地方躲避，但鍾嘉欣腳部受輕傷，至於劇組中尚有一名導演被打傷，一位腳部受重創的武師則已返港求醫。雖然今次事件疑因點錯相殃及池魚所致，但無綫仍高度重視，下令台前幕後低調處理，同時為免多生事端，亦禁演員再於夜店消遣。&#13;<br> 昨日《人》劇大隊在番禺續拍外景，四位主角陳浩民、唐文龍、楊思琦和鍾嘉欣均在橋南道開工，拍攝鍾嘉欣被車撞傷的戲份，只見其腳傷已無大礙。對於遇襲一事，鍾嘉欣即封口說：「我喺上面唱緊卡拉ＯＫ，唔知下面發生乜事喎。」楊思琦則稱：「睇唔到喎，我喺上面唱Ｋ唔知乜事，生日唱得咁開心，冇乜唔愉快。」&#13;<br> 但兩女口供卻跟唐文龍和監製徐遇安大有出入，唐文龍對記者得知遇襲事件大表愕然，他說：「嗰日喺走嘅時候有啲小插曲，嗰時兩個女仔喺上面，男仔就同啲工作人員截的士先，但對面馬路有一大班人攞住啲棍公然搶劫，同我哋冇關嘅，但大家見到即刻閃，有少少驚㗎，都係一分鐘嘅事，有工作人員整親。」監製徐遇安則說：「嗰日我冇出席，聽啲工作人員講番話有個武師整親腳，受傷比較嚴重，返咗香港醫，另外有個導演擦傷。其實我哋喺上個月十五號上嚟，已經叫大家唔好單獨外出，經過呢件事之後會更加小心。」</p></body></html>