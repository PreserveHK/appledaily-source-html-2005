<html><header><meta charset="utf-8"><title>我要做Model：<br>BB型Look屙臭臭出浴任睇</title></header><body><h1>我要做Model：<br>BB型Look屙臭臭出浴任睇</h1><p>我最喜歡看到啲BB被人整蠱，扮鬼扮馬，扮蜜蜂又扮花，一時又變小斑馬……Well，原來大把家長都同我一樣，喜歡將囝囝囡囡扮到鬼五馬六，甚至奉上金錢拍輯趣致沙龍，看到他們的抵死相片，實在笑到碌地！難怪三間影樓負責人異口同聲：「影BB，興趣大過賺錢！」&#13;<br>&#13;<br>記者：陳珮娟&#13;<br>攝影：伍慶泉、楊錦文、林栢鈞</p><p>四B相遇……</p><p>這天我們集齊四個阿B來到Mybb.hk的影樓，可能是阿爸阿媽已有拍照經驗，所以個個均在最佳狀態，熱身過後，我們先來個清純的天使Look，殊不知……&#13;<br> &#13;<br> 大少打橫爬　Donny（快1歲）&#13;<br> 本來頭戴紅番帽，但大少話唔鍾意，一下就扯跌；本來坐左邊，後來發現遠方LoLo，話晒男仔啱傾啲，於是開始打橫爬！&#13;<br> &#13;<br> 耳仔失蹤了　婥妍（9個月）&#13;<br> 一開始戴着可愛白兔耳，影影吓，白兔耳開始失蹤……&#13;<br> &#13;<br> 我係地頭蟲　Victoria（8個月）&#13;<br> 花名肥Vic，Mybb.hk駐場BB，全場年紀最細，又唯一一個唔識爬，無論媽咪如何出盡法寶，依然只顧耷低頭玩假蘋果！&#13;<br> &#13;<br> NaturalHigh　LoLo（快1歲）&#13;<br> 睇身形好似輸蝕啲，但斯斯文文原來NaturalHigh，逢叫必爬，笑容大平賣，兩三個箭步就爬到枱邊，嚇得媽咪衝上前！</p><p>網上相簿　免費1年</p><p>Mybb.hkStudio由四位父親創立，主要因其中一位Partner（即Victoria的爸爸）最愛將VicVic的趣致古怪一面拍攝下來，因此便想到設立BBStudio！由布景到服飾全為自己設計，又或是從美國訂衣服回來，超過20多款，但還是最愛以自然帶出小朋友童真的一面。加上IT出身，所以增設不少科技上的支援，如每位顧客可獲免費一年網上相簿。最重要是BB由頭笑到尾，父母花錢也開心！&#13;<br> &#13;<br> Mybb.hkStudio（21140611）&#13;<br> 地址：觀塘偉業街161號德勝廣場1103室（地鐵牛頭角站）&#13;<br> 網址：www.mybb.hk</p><p>拍攝放題　任影唔嬲</p><p>以為飲食才有放題，估不到BBCuteStudio的創辦人詹先生竟也想到「拍攝放題」！以低價錢在有限時間內任影，的確吸引不少父母帶BB來一影再影！提供的服飾也超過50件，有些更是詹先生的主意，如金寶湯、5呎高巨型米奇、M&amp;M's公仔、太空人及小丑造型等，而巴斯光年、白雪公主服裝等卻是從美國迪士尼樂園訂購回來！詹先生有一個5歲大的女兒，就是為了有多點時間陪伴女兒，才開設BBCuteStudio！初時影樓以影3歲以下小朋友為主，但隨着女兒長大，影樓亦增添不少小童服飾，如警察、公主服等。&#13;<br> &#13;<br> BBCuteStudio（27208938）&#13;<br> 地址：深水埗青山道124-126號金星商業大廈9樓A（天悅廣場對面）</p><p>外訂道具　自畫布景</p><p>以前以影婚紗相為主的楊生，試過有個朋友由結婚到生BB都找他影相，那種感覺很特別，加上自己有了BB後，更明白父母想要甚麼，於是轉型拍攝BB。&#13;<br> 影樓很多布景都是楊生親手畫，例如那幅消防車布景和火，也是他照相片和美國森林大火的新聞報道而畫，至於那兩部消防車及警車道具，則是從外國運來，連運費已花了6,000多元！還有蛋殼、蝸牛、甲蟲等都是他的主意！不過如何𠱁BB影相，他亦有辦法。試過有BB怕陌生人，楊生便黑布蒙頭，在父母中間找機會拍攝！又有次因父母看過一個在非洲生活的美國女孩如何跟動物接觸，於是要求楊生找條蜥蜴跟女兒合照……總之趣事多籮籮。&#13;<br> &#13;<br> BabyHouseStudio（23171298）&#13;<br> 地址：尖沙嘴漆咸道南83-85號金德大廈地下後座C舖</p><p>野人Look</p><p>只係簡簡單單純真Look，已花了不少時間，不知野人Look又如何？我們再轉到聰明笨伯景……</p><p>醒神阿B</p><p>想BB在最佳狀態下影靚相，最好留意以下三點：&#13;<br> 要瞓飽：拍攝途中扭眼瞓或呆呆滯滯，無厘神氣，點扮點影都唔好睇！&#13;<br> 要食飽：扭肚餓的BB一定喊，喊完，眼腫腫，效果點會好。&#13;<br> 屙臭臭：唔係講笑，瀨了臭臭，BB一定唔舒服，點引都笑唔出，滿室「香」氣亦都好尷尬！</p><p>a.　Mybb.hkStudio：&#13;<br> 費用：$788&#13;<br> 相片：4R×40張、12R×1張&#13;<br> 布景及服飾：4-8款&#13;<br> 賣點：環境乾淨，數碼相片，拍攝數目雙倍，可自行揀選，附送1年網上相簿，保證拍攝後半小時便可在網上瀏覽。更特創攝影禮券，方便客人送禮或自用。&#13;<br> &#13;<br> b.　BBCuteStudio：&#13;<br> 費用：$390*&#13;<br> 相片：不限（連底片）&#13;<br> 布景及服飾：不限&#13;<br> 賣點：拍攝放題套餐，菲林拍攝，限時50分鐘，若BB狀態佳可拍超過1筒菲林，最高紀錄拍3筒！拍攝完畢，可帶走菲林自行沖曬，或付$60由影樓代勞並由速遞送回顧客。&#13;<br> &#13;<br> c.　BabyHouse：&#13;<br> 費用：$380（拍攝費）、$780套餐費&#13;<br> 相片：4R×36張（連底片）&#13;<br> 布景及服飾：10款&#13;<br> 賣點：攝影師曾獲多項國際性攝影獎項，捕捉BB神態有一手，顧客可在看相後，認為滿意才購買。&#13;<br> &#13;<br> *（星期六、日及公眾假期須加$150附加費）</p></body></html>