<html><header><meta charset="utf-8"><title>抵玩睇片手機</title></header><body><h1>抵玩睇片手機</h1><p>市面大部份手機都支援唔同格式嘅影片，但係有邊款適合平價或中價消費者呢？不妨留意以下幾部！</p><p>PanasonicSV3超靚彩芒</p><p>纖簿機身早就成為「P記」象徵，不過SV3重有埋1,670萬色彩芒，用嚟睇片梗係最啱！&#13;<br> &#13;<br> 規格：GSM三頻、1,670萬色彩芒、130萬像素鏡頭、可更換外殼&#13;<br> &#13;<br> $2,280（行/a）</p><p>Nokia6101配雙屏幕</p><p>諾記玩摺機已經唔多，雙屏幕就更加難得！N6101支援3GPP格式短片，外屏又可影相。&#13;<br> &#13;<br> 規格：GSM三頻、6萬5千色內屏及4,096色外屏、30萬像素鏡頭&#13;<br> &#13;<br> $1,780（行/a）</p><p>SAMSUNGSGH-E568外形靚仔</p><p>推出一輪外形相似「兄弟機」後，E568終於有突破，加入大量女性功能，走潮流路線。&#13;<br> &#13;<br> 規格：GSM三頻、26萬色內屏及6萬5千色外屏、格仔相、藍芽&#13;<br> &#13;<br> $3,180（行/a）</p><p>G-StarGM128價錢抵玩</p><p>牌子唔多人識，對佢唔重要！支援MPEG4格式短片兼可以插卡，要睇晒成套電影都得！&#13;<br> &#13;<br> 規格：GSM雙頻、26萬色內屏及6萬5千色外屏、130萬像素鏡頭&#13;<br> &#13;<br> $1,680（水/b）</p><p>（a）T-OneMobile　26289090　旺角先達廣場地下G60　&#13;<br> （b）創先科技　23948805　旺角先達廣場地下G91</p></body></html>