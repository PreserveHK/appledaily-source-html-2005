<html><header><meta charset="utf-8"><title>　　何俊仁去聯合國絕食 - 李八方</title></header><body><h1>　　何俊仁去聯合國絕食 - 李八方</h1><p>八方早前講過，白鴿黨嘅何俊仁暑假冇得放假，因為佢要留喺香港主持大局，要求日本人負起戰後責任，不過，阿仁原來重有其他原因要留低，冇得走人。&#13;<br> 下個星期一至五，佢會為一宗天水圍嘅家庭慘劇出席死因研訊做義務律師，代表女死者嘅妹妹。何俊仁話，天水圍特別多新移民，家庭問題亦相對嚴重，呢宗倫常慘劇嘅女死者曾多次向警方尋求協助，但係最終難逃一劫。區內嘅婦女組織都覺得問題好複雜，需要社會更多關注，所以好希望何俊仁跟進。&#13;<br> 八方問阿仁，過咗下星期可以唞唞啦，佢話都係走唔開，因為聯合國喺九月份可能會就日本入常進行表決，到時佢一定會去絕食抗議！何俊仁估計自己可以頂得住幾日唔食嘢，但係啲朋友就未必得，到時或者要諗另類抗議方法。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>