<html><header><meta charset="utf-8"><title>獨家發現!!!林寶堅尼秘密到港</title></header><body><h1>獨家發現!!!林寶堅尼秘密到港</h1><p>筆者一日揸車時，經過舊啟德機場嘅香港飛行會草坪旁，發現一個密不透風嘅白色帳幕，除外圍閘門前有便衣保安看管之外，我重見到有唔少揸住SuperCar嘅人進出帳幕，當中好彩遇上一個相熟朋友，疑團隨即解開！</p><p>與F430搶頭啖湯&#13;<br></p><p>原來之前喺歐洲網站曝光、計劃將會喺9月德國法蘭克福車展做首展嘅全新林寶堅尼GallardoSpyder超級跑車，喺無知會傳媒下運到香港。據聞廠方有呢個決定，係因為同級對手嘅法拉利F430雖然大收旺場，但F430的開篷Spider跑車最快都要2007年先會面世，所以林寶堅尼GallardoSpyder要搶飲頭啖湯，重要乘機搶埋法拉利最龐大嘅亞洲市場。&#13;<br> 聽聞GallardoSpyder新車會趕及2006年初投產，而香港配額售價約喺300萬上落。&#13;<br> &#13;<br> 記者、攝影：陳偉林</p></body></html>