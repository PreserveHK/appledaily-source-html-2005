<html><header><meta charset="utf-8"><title>　　寶哥哥酬金勁升四成 - 李八方</title></header><body><h1>　　寶哥哥酬金勁升四成 - 李八方</h1><p>東亞銀行真係肥仔，管理層去年度薪酬，隨着業績增長水漲船高，八方睇該行嘅網上財務報表，發現○四年度董事酬金勁升百分之五十三，達四千三百一十八萬元，較前年度多出千五萬，酬金增幅較純利增幅百分之二十四，有過之而無不及。&#13;<br> 其中東亞主席兼行政總裁李國寶，絕對唔會虧待自己，去年獲得酬金達二千四百萬至二千四百五十萬元，較○三年嘅一千七百至一千七百五十萬，升幅逾四成，寶哥哥嘅酬金，睇怕都喺銀行界中數一數二，係名副其實嘅打工皇帝。排第二高薪酬嘅兩名董事，酬金亦大升八成至九成，去到八百五十萬至九百萬元；唔知其他夥計有冇咁好景呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>