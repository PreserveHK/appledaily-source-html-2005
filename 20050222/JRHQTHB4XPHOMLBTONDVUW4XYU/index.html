<html><header><meta charset="utf-8"><title>全能MP3機精選畀你揀</title></header><body><h1>全能MP3機精選畀你揀</h1><p>MP3機熱賣度一向未定過，打低MD同Discman後更係如雨後春笋般登場，選擇非常之多，若你覺得齋唱唔夠好玩，認為功能齊全至為重要，就不妨考慮一下今日介紹嘅呢幾款Hyundai機種，因為佢哋賣相的骰之餘，重以多功能為賣點，一次過可滿足你幾個願望，唔會齋聽歌咁悶。&#13;<br>&#13;<br>HY-21機械人上身&#13;<br>Hyundai嘅HY-21外形似足機械人，金屬味十足，內置Speakers（喇叭）更可大大聲播出嚟，方便和其他人一同欣賞。&#13;<br>功能：512MB、內置喇叭、125種不同顏色背光燈&#13;<br>$1,680（a）</p><p>HY-6000分類整齊</p><p>Hyundai嘅HY-6000支援複合式資料夾，可把喜愛歌曲用資料夾逐一分門別類，隨時可揀選愛聽音樂，多多專輯都唔會亂。&#13;<br> 功能：512MB、錄音72小時、FM收音&#13;<br> $1,680（a）</p><p>HY-6602學習外語</p><p>Hyundai嘅HY-6602最特別係具備重讀功能，學習外語更方便，另有慳電設計，只須一枚AAA電池，便可連續播放12小時。&#13;<br> 功能：512MB、藍色背光、複讀功能、連續播放12小時&#13;<br> $698（a）</p><p>HY-6611超大容量</p><p>HyundaiHY-6611容量高達1GB，可儲存更多歌曲，另備有7種不同顏色背光燈選擇（紅、綠、黃、藍、紫、天藍和白色）。&#13;<br> 功能：1GB、錄音272小時、FM收音&#13;<br> $998（a）</p><p>HY-920雙色OLED</p><p>HyundaiHY-920設有雙色OLED液晶顯示設計，顯示效果出色，亦備有慳電設計，可連續播放8小時，比一般MP3機仔更耐用。&#13;<br> 功能：512MB、雙色OLED、FM收音&#13;<br> $1,380（a）</p><p>ZlingU2！火機仔</p><p>介紹完幾部Hyundai機，加多部Z-cyber畀你揀。ZlingU2!外形似傳統火機，灰銀色機身帶有小鏡面，7色屏幕顯示。&#13;<br> 功能：512MB、MP3、FM收音&#13;<br> $620（b）</p></body></html>