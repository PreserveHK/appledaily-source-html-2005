<html><header><meta charset="utf-8"><title>今日開倉：化妝品劈價迎聖誕$98AnnaSui閃爆</title></header><body><h1>今日開倉：化妝品劈價迎聖誕$98AnnaSui閃爆</h1><p>聖誕節，無論將與愛侶共度浪漫二人世界，抑或大班朋友招搖過市開Party，身為女性的妳，都有充份理由將自己打扮得花枝招展。問題係：通常當大家已花了大大嚿錢於衣服手袋上，望吓所餘無幾的資金，才會猛然醒起自己是如何「無面見人」，所以今年特意早點介紹這個化妝護膚品開倉，等各姊姐們可以好好準備，以最筍價迎戰聖誕！&#13;<br>&#13;<br>文：余華華　&#13;<br>攝影：楊錦文　&#13;<br>模特兒：Peggy（Salvador）</p><p>閃亮唇彩</p><p>Dior閃色唇彩，除粉紅外另有銀白色揀，隨身帶備補妝一流。	&#13;<br> &#13;<br> 原價$85　&#13;<br> 開倉價$38</p><p>粉色眼影</p><p>韓國Etude眼影，全粉色系列齊備，十蚊件買多幾隻都唔怕肉赤，至啱務求實際又易襯之人。&#13;<br> &#13;<br> 原價$39&#13;<br> 開倉價$10</p><p>多用之選</p><p>Etude唇彩較一般唇彩實色，可同時作唇膏用，非常方便。&#13;<br> &#13;<br> 原價$78&#13;<br> 開倉價$28</p><p>半價唔使香噴噴</p><p>化個靚妝之後要錦上添花，不妨噴些少香水，LacosteTouchofPink清香而不濃味，容易接受。（90ml）&#13;<br> &#13;<br> 原價$580&#13;<br> 開倉價$258</p><p>少女至冧AnnaSui多色上陣</p><p>全場最搶手相信係AnnaSui，眼影、胭脂、唇膏一律$160減至$98，每樣揀一件成Set都唔使$300。聖誕節衫買夠了，今次點都預些少「筆值」掃化妝品啦。</p><p>閃粉眼影</p><p>帶有少少幼細閃粉的眼影，耀眼得嚟又唔會太誇，共11隻色選擇。&#13;<br> &#13;<br> 原價$160　&#13;<br> 開倉價$98</p><p>胭脂</p><p>胭脂方面亦有4色選擇，粉紅桃紅及橙色等，白皙如月或陽光膚色者都必搵到心水。&#13;<br> &#13;<br> 原價$160　&#13;<br> 開倉價$98</p><p>唇膏</p><p>少不了最大路的鮮紅、啡紅等顏色，不過女士們最鍾愛的其實是流線型Packing。&#13;<br> &#13;<br> 原價$160　&#13;<br> 開倉價$98</p><p>化妝前後護膚要緊&#13;<br>&#13;<br>CD防皺套裝</p><p>女人最忌化妝後出現皺紋，ChristianDiorNoAgeEssentialProgress套裝，包括爽膚水、精華素及防曬（SPF8）潤膚乳，針對初期老化迹象，延長青春肌膚。&#13;<br> &#13;<br> 爽膚水（50ml）原價$90　開倉價$28&#13;<br> 精華素（10ml）原價$135　開倉價$28&#13;<br> 潤膚乳（15ml）原價$150　開倉價$28</p><p>Set頭前必用</p><p>~H2O+頭髮亮澤噴霧，令秀髮更順滑易梳，亦可Set頭前使用，聖誕啱用！（100ml）&#13;<br> &#13;<br> 原價$120　&#13;<br> 開倉價$28</p><p>急救面膜</p><p>要妝容貼服，最快見效莫過於在上妝前用面膜補充水份，BiothermWhiteDetoxTissueMask更有排毒美白作用。&#13;<br> &#13;<br> 原價$74/塊&#13;<br> 開倉價$28/塊</p><p>落妝至掂！</p><p>模特兒Peggy都用緊的LANCOMEBiFacil眼部落妝水，適合敏感皮膚使用，用後感：「好乾淨，幾頑固的眼妝都搞得掂」。（125ml）&#13;<br> &#13;<br> 原價$210&#13;<br> 開倉價$118</p><p>平到儍激抵專區</p><p>平上加平！同場重有數款限量超平貨，購物滿$100就可以跳樓價購買，一定平到嚇親你！</p><p>首飾重拾光澤</p><p>美國Dip'nShine首飾清潔液，除玉石和珍珠外，放入任何首飾浸數分鐘，鑽石即變成新買咁閃！（6oz）&#13;<br> &#13;<br> 原價$68　&#13;<br> 開倉價$12</p><p>兩蚊雞護手霜</p><p>$2一大支潤手霜，重係有頭有面的NIVEA，喺咁乾燥的12月，唔買點對得住自己！（75ml）&#13;<br> &#13;<br> 原價$28&#13;<br> 開倉價$2</p><p>「化妝美容香水有限公司」開倉詳情</p><p>日期：今日起至12月26日	&#13;<br> 時間：10:00am-10:00pm（平日）、10:00am-9:00pm（假日）&#13;<br> 地點：尖沙嘴加拿芬道25-31號第4號店	&#13;<br> 電話：27322211&#13;<br> 備註：各款貨品每人限買一件，購物滿$100以上可以EPS或VISA付款，另可以優惠價$89試做面部美容一次。</p></body></html>