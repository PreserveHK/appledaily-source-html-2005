<html><header><meta charset="utf-8"><title>法拉利侵佔LCD芒</title></header><body><h1>法拉利侵佔LCD芒</h1><p>個個人都想揸法拉利，可惜現實裏面唔係個個都揸得起，好彩acer除咗之前同法拉利Crossover推出手提電腦之外，最近重推出咗LCD芒，進一步滿足各位車迷嘅願望！&#13;<br>今次推出嘅LCD芒分別有17”（F-17）、19”（F-19）同20”（F-20）三個型號，全部都係闊螢幕設計，用嚟睇戲打機真係冇得頂，機身採用咗黑色光面質料，而機背及座枱位就用咗法拉利紅，加上大大個法拉利logo，望落去真係型到爆！&#13;<br>F-20嘅對比度高達800:1，不過亮度只有300cd/m2，而F-17及F-19嘅對比度都係500:1，亮度就有400cd/m2，三個型號嘅反應時間都係8ms，整體表現中規中矩，不過相信對於買呢個LCD芒嘅用家嚟講，最重要係個樣夠型，其他嘢都唔再重要喇！&#13;<br>記者：梁瑋瑜&#13;<br>&#13;<br>$3,299（F-17）&#13;<br>$3,999（F-19）&#13;<br>$4,999（F-20）&#13;<br>acer（31642228）</p></body></html>