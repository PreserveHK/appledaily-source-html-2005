<html><header><meta charset="utf-8"><title>　　肥龍返母校寧做學生唔做官 - 李八方</title></header><body><h1>　　肥龍返母校寧做學生唔做官 - 李八方</h1><p>煲呔曾同肥龍噚日唔大力推銷政改，兵分兩路去中學出席畢業禮。煲呔曾就去聖保羅男女中學；肥龍就返母校皇仁。煲呔個講詞八方聽完都唔記得咗，肥龍嗰篇就有味道得多，畢竟佢係返母校，梗係落多幾份肉緊，好聽過佢過去啲政改推銷八股。&#13;<br> 肥龍話，上一次踏足呢個禮堂舞台，已經係三十八年前佢中六畢業嘅事，當時擺喺佢面前嘅唔係「咪高峯」，而係佢自己嘅前途，如果𠵱家有得揀，佢寧願去返皇仁做學生，唔做官，可能啲後生仔唔明白，點解佢哋啲老鬼一話當年就眼泛淚光，因為佢哋已經不再年輕、已久違皇仁嘅校園、已經走過一大段人生。&#13;<br> 如果要一句講晒呢種感覺，可以用皇仁一首拉丁詩「GaudeamusIgitur;Juvenesdumsumus」，大約意思係「少壯宜樂，老來何速」。&#13;<br> 雖然過咗咁多年，肥龍重記得點唱校歌，畢業禮過後，好多學生同家長拉住佢喺草地影相，真係好受歡迎。如果係班學生投票，政改就一定通過啦！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>