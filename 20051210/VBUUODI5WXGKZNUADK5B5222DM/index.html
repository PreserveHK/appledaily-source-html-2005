<html><header><meta charset="utf-8"><title>　　唐寶麟退一步海闊天空 - 李八方</title></header><body><h1>　　唐寶麟退一步海闊天空 - 李八方</h1><p>做咗太古、國泰航空主席唔夠一年嘅唐寶麟（圖）喊住要走，全世界都估唔到，佢捱咗三十年先得到主席寶座，年薪接近七百萬，何解無端端放棄？佢老哥噚日終於趁住國泰舉行特別股東會，同傳媒首次真情對話。&#13;<br> 佢好坦白咁講「一生人努力工作去爭取這個主席職位，得到了才發覺，原來一點都不享受。」佢其實好鍾意以前落手落腳打理國泰生意嘅日子；令佢最懷念嘅事，亦係○三年對抗沙士一役。反而升咗職做主席之後，無實務可理，冇癮到頂唔順要走。&#13;<br> 佢暫時未有確實去向，但一定唔會自己搞生意或者加盟其他航空公司。雖然佢有澳洲護照，但會留喺香港一段時間。佢噚日心情勁靚，出埋阿諾舒華辛力加嘅名句「I'llbeback」。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>