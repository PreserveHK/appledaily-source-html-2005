<html><header><meta charset="utf-8"><title>　　孫公肺腑之言勉後輩 - 李八方</title></header><body><h1>　　孫公肺腑之言勉後輩 - 李八方</h1><p>孫公呢排真係冇時停，之前搞掂領匯上市以為好開心啦，點知梁展文單嘢搞到佢差唔多日日俾啲議員狂插，不過做得局長，佢都有辦法一一拆掂佢嘅。局長噚日出席「明日領袖高峯論壇」，面對一班等佢嘅記者就笑笑口走過唔再想答問題，咁又難怪嘅，呢排重俾人問唔夠咩？&#13;<br> 孫公對住二千個明日領袖，就語重心長咁勸勉佢哋要成功一定會經過好多失敗，睇嚟呢番話真係局長嘅肺腑之言，佢重鼓勵班學生要睇多啲書，吸收多啲前人嘅經驗。&#13;<br> 咁唔知局長幾時會出番本書，教下啲後輩點樣成為眾矢之的都可以從容面對呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>