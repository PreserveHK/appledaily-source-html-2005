<html><header><meta charset="utf-8"><title>　　霍震霆：董任勞任怨 - 李八方</title></header><body><h1>　　霍震霆：董任勞任怨 - 李八方</h1><p>霍震霆噚日去會展為「第三屆中國．香港國際高爾夫展覽會」做主禮嘉賓致開幕詞，話好遺憾○八年北京奧運趕唔切將高球列入比賽項目。霍生平時有打開golf，不過佢話自己好冇耐性，而佢位公子啟剛都有玩，但兩仔爺就未試過同場較技，問佢有冇同啟剛女友郭晶晶打波，點知霍生一聽到個晶字就話：「問番體育問題我就支持。」&#13;<br> 講完運動，梗係捉住佢講吓董建華辭職單熱辣辣新聞，霍生就話自己都係前日先知成件事，佢覺得董生做七年特首以嚟任勞任怨，而由曾蔭權接任相信大家都會好認同，事關曾司長做咗咁耐好有經驗，呢個時候最重要都係延續香港個好氣氛，最重要係一切都順利。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>