<html><header><meta charset="utf-8"><title>德國Bless05'到港靠拉鏈玩嘢</title></header><body><h1>德國Bless05'到港靠拉鏈玩嘢</h1><p>要數至玩嘢、至天馬行空的設計，來自德國柏林的Bless相信係不少時裝人的心水。靴與襪的混合體─Bootsocks、着完即棄的T恤、與CharlesJourdan及NewBalance合作的自由剪貼創作跑鞋、與MartinMargiela合作的FurWigs等，自97年創立至今，Bless總係令人猜不透，但必定有驚喜。而最新到港的05'系列玩興之所至，靠條拉鏈將頸巾、外套、帽子大變身……任你點玩點襯，自成一格！&#13;<br>&#13;<br>記者：梁珮瑜&#13;<br>攝影：楊錦文、陳陶鈞&#13;<br>模特兒：AureliaC.@StarzPeople&#13;<br>髮型：MonicaWong@BeautySquare&#13;<br>化妝：CarrieShih</p><p>Bless限量出品玩Stylefree</p><p>Bless字面解作祝福，但用於俚語係一種溫和咒罵語，用於時裝就係一種生活態度。兩位設計師DesireeHeiss（34歲）及InesKaag（35歲）話過，Bless係Stylefree的，不是盲目跟從，是穿出自我風格。Bless的系列皆以數字為記號，從No.00到最新的No.23，而所有系列都係限量品，每每成為時裝Fans爭住入貨的收藏品！</p><p>最新N°23系列興之所至</p><p>Bless第23個系列（N°23）「TheBringer」，同樣大玩個人化變法。靠一條拉鏈，一塊布可以係頸巾、係披肩，亦可以係衣領……德國人用TheBringer來形容興之所至的一刻，正如今次每件衫都能變身成1至6款，可以單頭穿着，又可用拉鏈連接成較複雜的Omnipresentpiece，變乜都得，獨特又好玩！</p><p>變化多端隨意組合</p><p>Ztampz（28823856）&#13;<br> 銅鑼灣京士頓街2-4號地下</p><p>同場加映：英倫Blaak春夏好玩作</p><p>98年由兩位日籍設計師AaronSharif及SachikoOkada於倫敦創立的Blaak，先後獲得NewGenerationAward等多個時裝獎，可見品牌備受注目。最新到港的春夏系列，不似過去以色彩繽紛示人，反而用色較簡約清新，主打未來主義及立體剪裁，大玩Graphic與文字圖案，同樣好玩、獨特！&#13;<br> &#13;<br> D-Mop（22034130）&#13;<br> 銅鑼灣京士頓街8號地下</p></body></html>