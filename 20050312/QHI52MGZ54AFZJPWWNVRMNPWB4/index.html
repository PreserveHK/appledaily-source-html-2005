<html><header><meta charset="utf-8"><title>數碼影音：<br>全港首個合法下蛓音樂網站10萬首歌任你揀</title></header><body><h1>數碼影音：<br>全港首個合法下蛓音樂網站10萬首歌任你揀</h1><p>好多人已經習以為常上網下載MP3，不過正當政府全力打擊盜版、BT用家人人自危之際，尋找安全合法途徑下載音樂就成為唔少樂迷嘅希望。網站EOLAsia.com最近就打正旗號，力推網上下載正版音樂；只要花十蚊八蚊就可買到心愛歌曲，最正係網站會提供連街都未有得賣嘅「派台歌」，以後大家連行唱片舖時間都可慳番。&#13;<br>網址：www.eolasia.com&#13;<br>&#13;<br>記者、攝影：許福合&#13;<br>ImageGirl：Mandy</p><p>行唱片舖各位應有唔少經驗，到網上下載正版音樂對唔少人應相當新鮮，事關EOLAsia係香港首個合法下載音樂網站，兼且得到國際同本地唱片公司如EMI、SONYBMGMusicEntertainment同WarnerMusic等支持，將音樂放到網上供用家下載，數量更多達10萬首歌，可以話建立起一個網上音樂庫。最重要係歌曲啱晒香港人口味，除咗至熱門本地流行歌外，更有其他亞洲同歐美音樂，種類由懷舊歌、爵士樂、古典，甚至大戲粵曲都有，未來更有計劃加入兒歌等選擇，歌曲種類非常多且廣。間中更會推出一啲派台歌供用家下載，即係CD未出就可以有正版歌聽。好似筆者寫稿時，劉德華首《原來我有愛》就搞咗個套餐，歌曲連MV及製作特輯，用$30就可一次過下載返去慢慢玩。</p><p>10秒下載一首歌</p><p>EOLAsia之所以能夠得到各大唱片公司支持，願意將歌曲上網，最大原因之一係歌曲採用WMA格式。與一般MP3相比，WMA具有數碼加密技術「DRM」，能限制用家複製檔案次數，一般由3-5次不等，而用家亦要使用支援WMA嘅MP3機才能夠播放。不過iPod未支援WMA關係，用家就要花多點工夫，將檔案燒成音樂CD後（SoundTrack），DRM限制就會消失，之後再轉成MP3就可解決問題。&#13;<br> 而音樂質素大多達到256KBitRate，已屬CD級音質，相當唔錯。網站還用分類方式顯示歌曲，更設有完整搜尋功能，可從龐大歌曲庫中找尋所需，比從唱片舖一堆唱碟中搵歌方便快捷得多。網站內超過10萬首歌均有提供30秒試聽，聽過啱聽先下載，唔怕入錯貨。筆者於家中使用HGC下載歌曲，一般速度可達700KB以上，一首8MB多歌曲，10秒左右就可以下載完成，速度相當不俗。</p><p>比買CD更有保障</p><p>到EOLAsia下載歌曲，每首由$8-10元不等，計落可能同買隻CD差唔多錢，不過一隻碟總有豬頭骨歌，EOLAsia就讓用家親自挑選愛聽歌曲，數量不設下限，下載1首亦可，而且大多數歌曲均容許燒錄一定次數。付款可經繳費聆或信用卡直接付款或增值eCharge，由於網站屬於本地，各位使用時亦較為安心，而且購物紀綠亦好詳細，即使下載中途斷線，亦可重新下載。網站更表示，當用家電腦壞機而歌曲遺失，都可重新下載已購買歌曲，比買隻CD還要有保障。</p><p>用家心聲</p><p>外國同類網站比較</p><p>一向都好少聽到有人會從網上付款買歌，除咗缺乏本地網站同華語歌曲外，外國「正牌」賣歌網站中，唔少都需要先行登記，不過登記過程中，網站會檢查用家身處地點，若在海外等非授權嘅地區，就會拒絕登記，好似蘋果iPod網站就是其中之一。而一般附款方式都可選擇使用信用卡、PayPal等方式，對直接付款未有信心嘅用家可能就會較為擔心，同時有唔少網站都要配合指定軟件，如蘋果就要用《iTunes》配合。</p><p>蘋果MusicStore</p><p>評語：要經《iTunes》下載音樂，亦對海外登記有限制，一般香港用家要使用就比較困難。&#13;<br> 網址：www.apple.com/itunes/</p><p>MP3.com</p><p>評語：網站有完整分類選擇，搵歌都算容易，下載同樣需要經過軟件進行。&#13;<br> 網址：www.mp3.com</p><p>Buymp3musiconline</p><p>評語：設計雖然簡單，不過歌曲資料絕對不弱，上個星期就有超過20GB歌曲加入，要使用此服務同樣要預先登記。&#13;<br> 網址：buy-mp3-music.com/</p></body></html>