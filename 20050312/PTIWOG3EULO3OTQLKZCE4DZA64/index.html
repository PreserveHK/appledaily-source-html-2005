<html><header><meta charset="utf-8"><title>領獎獨冇份　堅稱關係好<br>雯女解封宣傳秋官三級贈興</title></header><body><h1>領獎獨冇份　堅稱關係好<br>雯女解封宣傳秋官三級贈興</h1><p>鄧萃雯自傳出被無綫封殺後，昨日首次為無綫的劇集宣傳。雖然雯女堅稱與公司關係良好，但對於劇集《金枝慾孽》日前獲獎、監製拉大隊領獎而獨缺她一事，雯女表示沒有人通知她。</p><p>鄧萃雯自去年飲恨無綫台慶「我最喜愛的女主角」獎後，有指她因多次推掉無綫安排的工作，令高層極為不滿而遭封殺。昨日是雯女自封殺傳聞後，首次出席無綫的宣傳活動，她聯同鄭少秋、魏駿傑、滕麗名及楊怡等一班《御用閒人》演員，到將軍澳保良局陸慶濤小學宣傳。<br> &#13;<br> <spanclass>「冇人通知過」 &#13;<br> 雖然雯女一直堅稱與無綫關係良好，但對於日前所舉辦的《第十六屆電視欣賞指數調查——最佳節目頒獎禮》，劇集《金枝慾孽》奪得第三名，該劇監製戚其義拉大隊領獎卻獨缺雯女，雯女聽後說：「吓！攞乜獎呀？我都唔知乜事，都冇人通知過，我好奇怪。咁攞到獎咪得囉。」問雯女目前與無綫的關係如何時，她說：「呢個問題好難答喎，我覺得關係一直都好好。」&#13;<br> 無綫外事部助理總監曾醒明昨日解釋領獎一事說：「上台領獎人數唔可以超過四個，而我哋主要搵番無綫經理人合約嘅藝人，咁會比較容易度期，公司絕對同雯女冇問題。」&#13;<br> 昨日鄧萃雯介紹角色時，自言乃萬花樓的青樓女子，但秋官說：「萬bra樓呀！」雯女立即說：「呢度小學嚟㗎，唔好教壞小朋友啦。」<br> &#13;<br> <spanclass>秋官扮捲脷 &#13;<br> 對於被指教壞細路，秋官說：「冇呀，我只係學有個演員講嘢會捲脷，唔好屈我呀，我冇咁嘅意思，你哋誤會啫。」&#13;<br> 採訪：王崇穎&#13;<br> 攝影：何國豪</spanclass></spanclass></p></body></html>