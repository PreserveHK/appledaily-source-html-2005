<html><header><meta charset="utf-8"><title>今日開倉︰＄100唔使換個清爽夏日Look</title></header><body><h1>今日開倉︰＄100唔使換個清爽夏日Look</h1><p>唔少OL都鍾意放工約埋班姊妹，柴娃娃咁周圍去shopping，務求要由早至晚都靚靚示人，勢要每日喺Office上演一場花生騷！之不過，成日血拼狂買都咪話唔襟計！不過今日姊妹們暫且可以唔使理個價錢牌，皆因一向主攻出口時裝到日本嘅中環上樓舖，明日起一連兩星期進行瘋狂勁減，最平十蚊有交易，唔使等放工，大家趁Lunchtime都可以去掃貨！&#13;<br>&#13;<br>記者：趙善怡　攝影：伍慶泉、何家亮　模特兒：Joey</p><p>典雅Onepiece裙去飲都得&#13;<br>&#13;<br>清雅女人味</p><p>𠵱家去參加飲宴其實都唔使太隆重，一條簡簡單單嘅Onepiece裙已經足夠。淺綠色花葉圖案吊帶連身裙，斯文得來又帶點飄逸，Feminine味十足。&#13;<br> 開倉價$99&#13;<br> 原價$398</p><p>迷幻短裙</p><p>半夜睇番以前啲粵語長片時，成日都會見到呢類型AGoGo掛頸連身短裙，圖案夠晒迷幻，令人即刻想跳番Part舞！&#13;<br> 開倉價$80&#13;<br> 原價$398</p><p>粉紅波點</p><p>波點乃今季大熱，與Cutie粉紅色合併成吊帶束腰款，淨着夠斯文，襯襯褲又夠活潑！&#13;<br> 開倉價$50&#13;<br> 原價$398</p><p>透視桃紅</p><p>近年人氣急升的桃紅色，Sharp得來又帶啲硬朗，吊帶裙內可襯件有珠片點綴嘅大V透視背心，搶眼奪目。&#13;<br> 連身裙開倉價$80&#13;<br> 原價$258&#13;<br> 背心開倉價$50&#13;<br> 原價$350</p><p>熱爆復古風</p><p>近年復古吹完又再吹，想即興應吓潮流又唔願花費太多，不妨考慮一下呢條層次感重嘅橙色花花雪紡裙，肩膀繫上兩個小蝴蝶結，意態撩人。&#13;<br> 開倉價$80&#13;<br> 原價$698</p><p>HappyFriday休閒之選&#13;<br>&#13;<br>闊袖長身Top</p><p>黑灰撞色長青襟興，加埋蝙蝠大袖又長身嘅設計，襯條貼身四個骨褲，即變Casual上班之選。&#13;<br> 開倉價$80&#13;<br> 原價$398</p><p>涼爽花背心</p><p>雪紡物料給人一種透心涼嘅感覺，加上橙黃花Pattern及V領上嘅喱士，定必成為搶手貨。&#13;<br> 開倉價$80&#13;<br> 原價$298</p><p>潮人懷舊款</p><p>橙色闊帶背心唔怕太暴露，胸前蝴蝶結增添不少青春氣息，襯上熱褲或迷你裙都咁靚。&#13;<br> 開倉價$80&#13;<br> 原價$398</p><p>波浪裙邊背心</p><p>鵝蛋形幾何圖案帶點七十年代味道，束腰設計可以突出腰部曲線，展現出女性線條美。&#13;<br> 開倉價$80&#13;<br> 原價$398</p><p>時尚性感</p><p>不規則裙尾剪裁令平凡黑裙頓添時尚嬌美，修長美腿即可盡情展露。&#13;<br> 開倉價$80&#13;<br> 原價$350</p><p>超貼剪裁騷美腿</p><p>夏日炎炎，正是大好時候投入淺色衣衫行列，正如呢條黃色低腰貼身長褲咁，不過坐擁豪華臀者免問。&#13;<br> 開倉價$80&#13;<br> 原價$298</p><p>$50以下平霸必掃貨&#13;<br>&#13;<br>金錢花鬆身款</p><p>湖水藍大V領雪紡Top，長長鬆鬆的設計無論係用來配襯牛仔褲，抑或直腳褲都同樣咁有型。&#13;<br> 開倉價$30&#13;<br> 原價$399</p><p>$10抵買之首</p><p>雖然係中袖款，但呢件花紋Top質地輕柔亦唔焗身，重加送打底背心，真係平到笑！&#13;<br> 開倉價$10&#13;<br> 原價$199</p><p>間條百褶裙</p><p>百褶半截裙係OL嘅最愛！絹質橫間款備有橙、藍兩色選擇，除咗容易襯衫外，亦非常斯文大方。&#13;<br> 開倉價$30&#13;<br> 原價$298</p><p>直腳波點褲</p><p>淺灰Basiccolor看似低調，但勝在有紫綠相間嘅波點作點綴，棉質最適合夏天穿着，吸汗又易打理。&#13;<br> 開倉價$50&#13;<br> 原價$399</p><p>開倉資料</p><p>日期：2005年5月23日至6月4日（逢星期日休息)&#13;<br> 時間：10:30am-7:00pm&#13;<br> 地址：中環威靈頓街72號明發大廈11字樓（近石板街）&#13;<br> 電話：23887466/27212848</p></body></html>