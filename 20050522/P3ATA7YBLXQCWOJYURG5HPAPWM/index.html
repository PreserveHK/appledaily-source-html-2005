<html><header><meta charset="utf-8"><title>飲食人誌1：<br>大排檔60吋大螢幕平睇歐冠盃每人唔使$100</title></header><body><h1>飲食人誌1：<br>大排檔60吋大螢幕平睇歐冠盃每人唔使$100</h1><p>下周四凌晨（5月26日2:45am）歐冠盃總決賽，雖則亞視有直播，但單拖在家煲電視過癮極有限，倒不如去大牌檔吃小炒、上火鍋店烚天光，或到通宵餐廳歎美味消夜，飲飽食醉每人唔使$100，總好過去油尖旺酒吧同人逼，被屈至少$100最低消費兼淪為水魚俾人㩒住搶！&#13;<br>&#13;<br>記者：李淑芬&#13;<br>攝影：副刊攝影組&#13;<br>模特兒：imageboys&amp;girlsfrom煉星堂&#13;<br>波衫提供：352大本營（27707352）</p><p>擺低$60露天睇波最有Feel</p><p>乘馬鞍山鐵路，在大圍站轉車至沙田圍站下車，過對面馬路即見一排風味十足的冬菇亭大牌檔，其中一檔「新廣發」，枱椅間分布多部電視，最大一部有60吋，平日晚膳時間播放電視節目，足球賽事日直播球賽，氣氛超好，檔口平日凌晨四時收舖，歐冠盃總決賽當晚會延遲收舖。&#13;<br> 睇波吃消夜，可選擇中式小炒、海鮮、潮州小食，墨魚餅是鎮店之寶，食客激賞必試之選！小炒碟碟$28，海鮮也只需數十元，想啤一啤？大支裝燕京啤酒每支$13，激抵！所以無論一家大細抑或大班年輕人圍坐，叫一大枱小炒連啤酒汽水，吃個杯盤狼藉，埋單每人平均消費只不過約$50至$60，抵過去吧多多聲！&#13;<br> &#13;<br> 新廣發（26470596）&#13;<br> 地址：沙田沙角邨熟食檔12號&#13;<br> 營業時間：6:00pm至4:00pm，當晚延遲至6:00am收舖&#13;<br> 座位：約180個</p><p>老闆表演拋魚</p><p>大牌檔風味無疑是草根，但草根自有草根的味道！就像風趣老闆潘生，每有人Order海鮮，就會頂着大肚腩即場表演拋魚絕技，拍爛手掌！</p><p>球迷有Say</p><p>烚烚吓$78睇波睇天光</p><p>烚烚吓睇波一樣咁盞！樓上樓下均設30吋電視的「順濠火鍋」有22款湯底任擇，幫襯任食火鍋（10:00pm後$78包鍋底），湯底可選三分或是四分鍋，推介羅宋牛尾湯、鮮茄忌廉魚肚湯，兩者自西湯中取經，改良變湯底有創意！每晚十點後，散叫火鍋配料$12起，小記最愛混入墨魚吸盤打造的墨魚滑，勁彈牙！想解渴，啤酒也有超平選擇，細樽裝金威啤酒5支$15（10:00pm後）。&#13;<br> 店子特地從水車屋挖角請來一位「刀手」，做足衞生措施，就連切刺身用的刀都用紫外線消毒。除金鮕、鱲魚、多寶魚、石蚌等魚生刺身外，山東馬尾牛刺身也值得一試，取不見天最嫩滑部份，軟腍無筋又有牛味，店子門前還設炭燒美國生蠔及串燒，特色小食也吃得到。&#13;<br> &#13;<br> 太子順濠火鍋（23811818）&#13;<br> 地址：旺角鴉蘭街2至4號地下&#13;<br> 營業時間：6:00pm至6:00am&#13;<br> 座位：約140個</p><p>$50食企理消夜</p><p>旺角不夜天，找吃易，但就未必間間食肆都乾淨企理，「MetKitchen」裝修舒適，店中有三部40吋Plasma，大賽當晚直播決賽，至啱帶埋女朋友一齊睇波。&#13;<br> 店子供應日式、泰式、西式菜及特色甜品，消夜套餐$40至$50（11:30pm後供應）。除假期前夕，套餐會附送奶茶咖啡等簡單飲品，其餘飲品則半價出售，推介基杜山三文治，以西多方式做，但餡料卻是雞肉及火腿，新推出的兩款乳酸有青蘋果爽及芒果爽，冰凍、微酸，解熱至正。&#13;<br> &#13;<br> MetKitchen（23910688）&#13;<br> 地址：旺角亞皆老街36至38號地下及閣樓&#13;<br> 營業時間：24小時&#13;<br> 座位：約90個</p></body></html>