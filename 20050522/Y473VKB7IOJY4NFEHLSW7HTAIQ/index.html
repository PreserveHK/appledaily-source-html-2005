<html><header><meta charset="utf-8"><title>潮爆Rock妹仲間虛有其表</title></header><body><h1>潮爆Rock妹仲間虛有其表</h1><p>日本女星仲間由紀惠最近為佢擔任代言人嘅日本手提電話au拍攝新一輯廣告，平日斯斯文文嘅仲間，今次喺廣告入面電鬈頭髮，以一身潮爆嘅HipHopLook同人夾band。不過，N年前出過碟嘅仲間，喺廣告入面只係作狀揸住個咪，冇開金口唱番兩咀。</p></body></html>