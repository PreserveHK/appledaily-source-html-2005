<html><header><meta charset="utf-8"><title>三藩市2大上位街牌勢力　力撼Supreme</title></header><body><h1>三藩市2大上位街牌勢力　力撼Supreme</h1><p>喺日本超紅的美國東岸街牌一哥Supreme能夠揚威海外，裸女Tee、背囊等統統有價有市，淨係一件BoxTee都可以炒高原價幾倍出售，實在令人羨慕不已。另一邊廂，美國西岸，由Supreme死敵FTC帶領，加埋潮流舖頭TRUE，一股街頭時裝勢力正默默起革命，如今由有慧眼店舖取得代理，誓要將美國街頭文化引入香港，街牌Fans請注意！&#13;<br>&#13;<br>記者：胡卓琳&#13;<br>攝影：陳盛臣、林栢鈞</p><p>1﹒FTC借KeithHaring上位</p><p>成立於1986年，扎根於美國西岸三藩市，創辦單位係一班有心人，背後Backup係成個板仔的Family，售賣貨品分別有男裝、女裝、滑板用品、音樂CD、Video等等，而且更加會與不同的Artist合作，好似有為人熟識的EricHaze同今次合作推出BoxSet的KeithHaring。另外，FTC亦曾與Levi's、Recon等等推出Crossover的產品，屬潮流界漸漸冒起的新貴，同Supreme絕對有得揮！&#13;<br> FTC喺板界打滾接近二十年，不過因為個名喺香港仍未夠響，惟有靠外來勢力的協助，乘着PopArt大師KeithHaring逝世15周年紀念，一於拉攏參與造勢行動，推出限量BoxSet，內容包括有一塊滑板及一件Tee，全球限量50套，極具紀念價值，$980。</p><p>FTC代表Tee</p><p>一件普通的印花Tee都可以喺老翻市場佔一位置，以街牌嚟講，Supreme都算威！FTC要撼Supreme，一定要知己知彼，索性有樣學樣，以一Print走天涯，大大細細、不同顏色配搭的FTC字款，係FTC每季均會推出的經典。</p><p>今季Sell燙金</p><p>觀乎潮流趨勢，好多品牌今季都玩燙金Print，FTC亦唔執輸，一於燙金一番。用金Print的原因係遠睇圖案都夠晒Sharp，而且加了不少Hardcore的感覺，今季重未擁有燙金Tee，快啲入貨喇！</p><p>2﹒TRUE人氣高企</p><p>另一西岸街牌TRUE，本身係三藩市的潮流舖，成立於1996年，舖頭裏面有各種各類的街牌出售，好似X-large、Stussy、Obey等等，而TRUE就屬於自家品牌，於美國三藩市大受潮人歡迎。而TRUE幕後的一班老細，亦係各Party的活躍分子，經常會出現於三藩市城中的周末Party，又或者定時於舖頭內搞Exhibition等等，以保持TRUE的人氣一直居於潮流界的前列。</p><p>其他TRUE推介</p><p>PrintTee係一貫街牌必備的Item，貴為上位街牌，TRUE又點少得？</p><p>售賣點：&#13;<br> Hkit（28913716）&#13;<br> 銅鑼灣羅素街26A一樓</p></body></html>