<html><header><meta charset="utf-8"><title>Kenny一拖三反轉海洋公園　狂標汗</title></header><body><h1>Kenny一拖三反轉海洋公園　狂標汗</h1><p>關智斌（Kenny）日前與三名女fans到海洋公園遊玩，在驕陽下勁玩海盜船、飛天鞦韆及攤位遊戲等，雖然熱到狂標汗，但眾人均玩得不亦樂乎。</p><p>組合Boy'Z前成員關智斌日前與三名女fans，包括十六歲的Phoebe、十四歲的阿瑜和十九歲的阿兜齊齊暢遊海洋公園，雖然當日驕陽似火，四人揮汗如雨，不過他們仍大玩海盜船及飛天鞦韆，其間吸引大批自由行旅客及fans圍着Kenny索取簽名拍照。</p><p>獎品贈歌迷</p><p>Kenny見女fans熱到汗流浹背，即十分識做地到攤位遊戲玩擲籃球及掟膠波，本來他想贏得多啦A夢毛公仔大獎，但最後只贏到兩個小公仔，Kenny將獎品送給fans時還內疚地說：「我冇用呀！」不過三位女fans當然不會介意，還喜孜孜地接過禮物，問她們為何視Kenny為偶像？她們即你一言我一語地說：「Kenny唱歌好聽、好型、個人又真、又識吹色士風，靚仔就唔使講啦！」&#13;<br> 但問到眾fans對鄭欣宜擔任Kenny音樂特輯的MV女主角有甚麼感覺時，三位女fans竟扁嘴說：「算啦，Kenny有gentleman風度啫，我哋鍾意佢同Twins拍嘢多啲。」</p><p>緊張處男作</p><p>而Kenny作獨立發展後的處男大碟已經推出，他表示感到壓力，他說：「之前嗰晚我緊張到瞓唔到覺，重叫晒所有親朋戚友買碟支持吓，我𠵱家都未知出面反應點，但公司已經有計劃幫我做下張碟，我諗應該唔太差啩？」&#13;<br> 採訪：朱倬誼&#13;<br> 攝影：葉君海&#13;<br> 髮型：DickyBlue@Chin．G</p></body></html>