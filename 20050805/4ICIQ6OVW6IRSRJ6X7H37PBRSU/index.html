<html><header><meta charset="utf-8"><title>　　機會難求 - 李八方</title></header><body><h1>　　機會難求 - 李八方</h1><p>喺獅子銀號主理工商業務嘅梁高美懿，啱啱榮升為總經理，噚日話咁快就蒲頭。梁太四萬咁口話，好榮幸可以坐到呢個位，但確實嘅感覺，要再消化一輪先講得出。&#13;<br> 梁太重話，暫時未知實質會做多幾多嘢，但首先要多謝梁生支持。佢語重心長咁同八方講，自己今日可以坐上全球只有二十多個嘅總經理位置，希望同事亦要努力，他朝難保唔可以做到如柯清輝同埋王冬勝咁叻。&#13;<br> 講開又講，滙豐贊助到第三屆嘅「學生營商體驗計劃」又快展開，主要係畀同學仔有一啲營商經驗。得到大獎嘅學生，可以分別同獅子銀號亞太區主席鄭海泉，同埋總裁兼行政總裁邵銘高工作半日，做其「工作影子」，呢啲經驗真係畀幾多錢都買唔到㗎！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>