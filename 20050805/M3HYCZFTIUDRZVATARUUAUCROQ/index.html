<html><header><meta charset="utf-8"><title>黃榕叛逆水中花</title></header><body><h1>黃榕叛逆水中花</h1><p>性感女星黃榕曾經客串演出《9個女仔1隻鬼》與《百年好合》等電影，入行後便走性感路線的她，對自己的均勻身段甚為滿意，還聲言要向名模樂基兒挑戰，盼與她大鬥性感，黃榕說：「雖然樂基兒個胸細咗，但係無論佢胸大或胸細，我都覺得佢好靚，我希望同佢一齊拍鬼片，鬥吓性感。」</p><p>拒拍三級片</p><p>黃榕的父母強烈反對她行性感，但她卻堅持己見，她說：「其實入行嘅時候爸爸好反對，因為佢連泳衣都接受唔到，所以叫我唔好做，但係我冇理，因為我好鍾意呢行。」&#13;<br> 然而黃榕卻表示不會拍三級片，她說：「除咗剝衫我乜都肯做，泳衣我都可以接受，但係就唔可以有任何裸露。」&#13;<br> 黃榕（Gloria）&#13;<br> 原名：黃立意&#13;<br> 年齡：23歲&#13;<br> 三圍：32A、24、33&#13;<br> 身高：5呎4吋&#13;<br> 體重：90磅&#13;<br> 入行經過：十八歲開始任職模特兒，去年簽約澤星&#13;<br> 電影：《9個女仔1隻鬼》、《百年好合》、《心寒》、《燈草和尚Ⅱ之白蛇前傳》&#13;<br> 採訪：羅慧敏　攝影：陳偉權　化妝、髮型：Cissy（EstherBeauty&amp;FitnessCollege）　泳衣提供：SurferGirl</p></body></html>