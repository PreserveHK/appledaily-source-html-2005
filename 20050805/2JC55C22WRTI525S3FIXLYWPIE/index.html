<html><header><meta charset="utf-8"><title>容祖兒辣身舞親近Rain</title></header><body><h1>容祖兒辣身舞親近Rain</h1><p>容祖兒昨日在旺角出席「SonyEricssonW800i隨身聽音樂派對」，與三名男舞蹈員大跳辣身舞。祖兒說：「頭先首快歌係我新碟其中一隻歌，不過重未做好編曲，隻舞都未排，頭先我同啲dancer都係自由發揮。」</p><p>新歌韓國編曲</p><p>祖兒又透露新歌將會在韓國編曲，問她是否因為喜歡韓國男歌手Rain的關係，故選擇把新歌送到韓國編曲？她說：「唔係，不過我覺得韓國嘅快歌做得好好，都想有啲新嘢帶畀大家。」&#13;<br> 稍後祖兒會擔任香港迪士尼大滙演嘉賓之一，她昨日含笑道：「我知阿Rain都會出席，我唔係想同佢同台演出，我覺得我講得太多，應該收斂吓。」&#13;<br> 採訪：胡比　攝影：何國豪</p></body></html>