<html><header><meta charset="utf-8"><title>今日開倉：<br>$19法國童裝着一次都抵</title></header><body><h1>今日開倉：<br>$19法國童裝着一次都抵</h1><p>暑假接近尾聲，多款童裝衫都進行大減價。一間專營本地及出口BB衫的樓上舖BabyOutlet進行季尾瘋狂勁減，全店近千件特價貨品，大部份以$19均一價發售，當中還包括法國童裝名牌Orchestra。另外還有多款平靚正的衫褲套裝三、四十蚊有交易，每件平均都只係十幾蚊，真係着一次都抵，不過數量唔多，遲啲去就無㗎啦!&#13;<br>&#13;<br>記者：曾靜茵&#13;<br>攝影：周旭文&#13;<br>Imagekids：曹爾芯、劉晉廷</p><p>Forgirl可人兒必買&#13;<br>&#13;<br>清新樹葉Pattern</p><p>法國童裝名牌Orchestra的青綠色連身裙，質料薄身又通爽，上面印有清新的樹葉Pattern，充滿大自然氣息。適合2至5歲的小朋友。&#13;<br> &#13;<br> 原價：$418&#13;<br> 開倉價：$19</p><p>彈性質料夠舒適</p><p>天時暑熱，小朋友跳跳扎，小背心就啱晒。Orchestra的吊帶背心，桃紅色夠晒Sharp，領位及衫腳均車有彩色加上彈性質料，有小肚腩仔的小朋友都着得咁舒服，6個月至2歲都啱着。&#13;<br> &#13;<br> 原價：$294&#13;<br> 開倉價：$19</p><p>飄逸民族style</p><p>Orchestra橙色的吊帶裙，薄薄的布料，夏天着就最啱。Layer設計充滿飄逸的感覺，再特別加上黃色的布料綁結，甚有民族特色；備有4-8歲小童尺碼。&#13;<br> &#13;<br> 原價：$334&#13;<br> 開倉價：$19</p><p>小公主吊帶裙</p><p>粉紅色吊帶裙，上身選用彈性質料，而下襬裙則以Layer設計，穿上身後猶如一個小主公，再配上心口上的襟花，去飲宴出席生日Party都咁得體；適合2至4歲小朋友。&#13;<br> &#13;<br> 原價：$75&#13;<br> 開倉價：$19</p><p>Forboy必掃板仔衫褲&#13;<br>&#13;<br>漸變Tee有Style</p><p>Orchestra的啡色Tee，圖案以兩種不同的設計拼合而成，甚有Style，加上漸變色的效果，配襯淨色的短褲亦唔覺單調；6至10歲小朋友家長咪錯過。&#13;<br> &#13;<br> 原價：$315&#13;<br> 開倉價：$19</p><p>假袋仔夠盞鬼</p><p>青色邊白底的背心，最啱大汗的小朋友，衫上除有大大隻的英文字外，旁邊亦有假的袋仔設計，夠晒盞鬼，適合2至5歲小朋友。&#13;<br> &#13;<br> 原價：$45&#13;<br> 開倉價：$19</p><p>薄身工人褲</p><p>小朋友出親街都成日甩褲，Orchestra的吊帶工人褲就啱晒。薄薄的夏天布料，着多件Tee喺入面都唔會焗親，加上褲襠位以啪鈕設計，去廁所夠晒方便，備有2至5歲尺碼。&#13;<br> &#13;<br> 原價：$334&#13;<br> 開倉價：$19</p><p>有型板仔Look</p><p>小朋友都可以着Oversize襯番個板仔Look。Orchestra的Polo恤，有紅色同淺藍色俾你揀，備有2至6歲尺碼；另外重可以揀埋條短褲仔襯埋一套，尺碼有2至8歲，夾埋40蚊都唔使，認真超值。&#13;<br> &#13;<br> PoloShirt原價：$114&#13;<br> 開倉價：$19&#13;<br> &#13;<br> 杏色短褲原價：$294&#13;<br> 開倉價：$19</p><p>季尾掃泳衣</p><p>踏入夏季，豔陽高掛，最適合的活動莫過於游水啦，無論出海暢泳或者到泳池嬉水，泳衣泳褲就當然唔少得，見暑假就快結束，重唔快啲掃多幾種款式同小朋友玩個痛快！</p><p>魚仔船仔陪玩沙</p><p>去沙灘，小朋友梗係會玩到成褲都係沙，想乾淨衞生。可以選擇短褲的泳褲仔，紅藍色設計夠搶眼，加上兩邊有魚仔同船仔的圖案，夠晒Cutie，備有6個月至2歲尺碼。&#13;<br> &#13;<br> 原價：$45&#13;<br> 開倉價：$19</p><p>斷碼三點式</p><p>去沙灘玩，三點式Bikini又點少得。場內有不同的款式俾你揀，只可惜接近季尾大多數斷碼，不過勝在款式夠多，實有一款啱你BB。&#13;<br> &#13;<br> 原價：$65-$78&#13;<br> 開倉價：$19</p><p>鯨魚圖案三角褲</p><p>間條三角泳褲仔，前後加有鯨魚圖案；備有紅、藍兩種顏色選擇，只有適合6個月至2歲童的尺碼。&#13;<br> &#13;<br> 原價：$45&#13;<br> 開倉價：$19</p><p>花花泳衣夠豔麗</p><p>紫色格仔連身泳衣，領位上有幾朵花仔，夠晒豔麗，再加上皺褶的彈性上身，唔怕小朋友會鬆泡泡；備有2至8歲的尺碼。&#13;<br> &#13;<br> 原價：$78&#13;<br> 開倉價：$19</p><p>同場超筍貨品&#13;<br>&#13;<br>碎花動物口水肩</p><p>唔想小朋友皮膚咁易敏感，就要保持口水肩的乾淨。場內有多款口水肩俾你揀，計落都係$5條，買條手巾仔都唔得啦。&#13;<br> &#13;<br> 原價：$20/2條&#13;<br> 開倉價：$20/4條</p><p>花花涼鞋</p><p>女裝的花花涼鞋，夏天襯短褲或裙仔都咁啱，買對平時落街着都抵呀，備有5號至8號選擇。&#13;<br> &#13;<br> 原價：$65-$75&#13;<br> 開倉價：$19</p><p>BABYOUTLET資料</p><p>日期：即日起至8月14日&#13;<br> 時間：早上11時30分至晚上7時&#13;<br> 地址：銅鑼灣糖街1-13號銅鑼灣商業大廈6樓602B室&#13;<br> 電話：28904110&#13;<br> 付款方式：現金</p></body></html>