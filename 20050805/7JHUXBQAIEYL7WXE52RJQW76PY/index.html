<html><header><meta charset="utf-8"><title>美聯送迪士尼門券</title></header><body><h1>美聯送迪士尼門券</h1><p>美聯早排搞業績比賽，送迪士尼入場券，七月份結果公布，總共有八個勝出，工商舖部佔咗五個，港九新界住宅部各有一席，每人攞到三張九月四號嘅入場券，呢班一日掛住跑數嘅代理，有啲突然知道自己贏到入場券，重開心過有獎金分，聽講其中一個嗰日咁啱重係個仔生日，睇嚟可以順道慶祝埋。喺市道淡靜環境，美記七月嘅營業額比六月好，係咪同呢個比賽有關呢？</p></body></html>