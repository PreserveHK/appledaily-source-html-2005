<html><header><meta charset="utf-8"><title>華仔拜月老幫歌迷繫紅線</title></header><body><h1>華仔拜月老幫歌迷繫紅線</h1><p>劉德華的國語大碟《再說一次我愛你》昨日全球發行，他專誠到台北月老廟拜神，更為歌迷求了過千條月老紅線，打算於簽名會時送給fans。</p><p>獲贈小鞋子</p><p>原來每次華仔到台灣宣傳唱片時，都會遇上大風雨，華仔說：「水為財嘛，每次我宣傳落雨，唱片都會賣得好好，今次都希望過百萬啦。只有三年前我打官司不能出唱片時，嗰次就係唯一一次冇落雨嘅。」&#13;<br> 當日月老廟的廟祝送了一對小鞋子給華仔，祝他早日生子，華仔收過禮物後說：「我已經講過好多次我未結婚未做老竇，不過次次都冇人信，今次我真係要對月老再講多一次！」&#13;<br> 最後，華仔表示假若有歌迷想生小孩的話，他可借出小鞋，因為他暫時用不着。&#13;<br> 此外，華仔昨日接受商台節目電話訪問，正在台灣宣傳國語碟的他，被問到會否擔任安全套代言人時，他就笑說：「真係有人搵我，元華就冇得撈。」</p></body></html>