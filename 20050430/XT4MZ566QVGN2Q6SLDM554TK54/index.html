<html><header><meta charset="utf-8"><title>無敵小狗搞到NDS缺貨</title></header><body><h1>無敵小狗搞到NDS缺貨</h1><p>隨着《任天狗》熱潮爆發，除咗遊戲銷路報捷之外，連帶主機亦有斷貨現象，至於新推出嘅顏色主機，黑色同粉紅色喺市面都所餘無幾，現市價約$1,050左右，真係有買趁手。行貨銀色主機則約$1,000。而《任天狗》嘅副產品狗仔貼紙、狗仔機袋同公仔，都會喺本星期返貨，相信《任天狗》熱潮會持續一段時間。&#13;<br>&#13;<br>文：打機鐵人</p><p>《混沌論》跟Game送攻略</p><p>等了又等嘅，XBOX行貨版《SPLINTERCELL3：混沌論》終於見街，首批重附送原裝攻略本，有興趣不妨留意。至於另一重量級大作《FORZA》，以超真實賽車為賣點，憑藉XBOX嘅強大運算機能，令一眾XBOX賽車迷引頸以待。據消息稱，《FORZA》嚟緊班咗幾部靚車作大型宣傳活動外，遊戲相信亦會喺下星期開始派貨。</p><p>PSP美版《FIFA》殺到</p><p>前排斷貨成個月嘅PSP美版《WTS足球》同《NBA》，近日終於返貨，前者市價約$300，後者則約$320。而《FIFA》就會喺明天見街，不過遊戲定價較貴，相信街價要成$380。另一款斷貨多時嘅《UNTOLDLEGEND》，下星期亦會再有貨返，有興趣不妨留意。PS2方面，今個星期只有《METALSLUG5》同SEGA翻出嘅《FIGHTINGVIPER》，叫做大作充下場面，前者街價約$430，後者則約$220左右。</p></body></html>