<html><header><meta charset="utf-8"><title>DVD錄影機雙胞案</title></header><body><h1>DVD錄影機雙胞案</h1><p>現存最高容量，有HYUNDAI隻300GBHDD/DVD錄影機（$5,680），今個星期落場，但幾日內就鬧雙胞！佢個「孖生」細佬就係AKIRADVR3888II，硬碟容量稍降為250GB，機價就跌落到$4,999；差額有成$690，換你50GB，都好夠用啦！再加埋佢又對應DVD±R/RW燒錄制式，玩真Nicam（可同時錄下雙聲道），呢期想出機者值得留意。</p><p>發燒級「復興」玩意</p><p>近排香港班AV發燒友，又開始興返玩DAC；DAC全寫為DIGITALANALOGCONVERTER，中文譯名為「數位類比轉換器」！基本所有CD、LD或DVD都要經過碟盤重播（數碼）後，再轉換成類比訊號（Analog）經由擴音機使喇叭發聲，而DAC就係專責呢方面嘅轉換工作。&#13;<br> 呢部韓國新返嘅STELLODA220，可以將一般CD（96KHz/24bit）或DVDVIDEO（96KHz/24bit），升級為現時最高的（192KHz/24bit）作輸出，好多發燒友玩過，都話佢配搭萬零二萬蚊嘅CD或DVD讀盤，都有近40%嘅增值，以前從未聽過嘅音樂細節，用咗佢都可以一一浮現出嚟。發燒友計吓條數，幾千蚊就可令音色提升四成，點度都算抵啦！&#13;<br> &#13;<br> 記者：朱崇德</p><p>查詢</p><p>（a）華仁會　電話：23980280&#13;<br> 地址：旺角花園街75-77號花園大廈5/6樓&#13;<br> &#13;<br> （b）HiFi舖　電話：23801822&#13;<br> 地址：旺角花園街75-77號花園大廈4/F403室</p></body></html>