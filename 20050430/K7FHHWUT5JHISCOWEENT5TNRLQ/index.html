<html><header><meta charset="utf-8"><title>行城門隧道送$10停車券</title></header><body><h1>行城門隧道送$10停車券</h1><p>聽日駛過城門隧道，你會獲派一張「恒隆停車場$10私家車停車券」，拎住呢張贈券到淘大商場、廣東道、栢裕商業中心同麗港城商場停車場即可當$10停車費使用。同樣優惠會喺將軍澳（6月1日起）同大欖隧道（7月1日起）分階段實施，有興趣嘅朋友不妨打電話查詢個別隧道嘅派發時間！&#13;<br>&#13;<br>記者：朱維達&#13;<br>查詢：27758111</p><p>同級最跑MAZDA5唔使廿萬</p><p>萬事得終於公布最新車系MAZDA5，售價為$199,990，並邀請到王敏德同家人一齊做宣傳。新車最大賣點係6+1嘅獨特車廂鋪排，而且相比起車價二十萬以下嘅MPV如日產Prairie、豐田Picnic、三菱Dion等，更有唯一雙電趟門設計，加上有原廠AeroKit等包裝，成為同級最跑MPV。&#13;<br> &#13;<br> 記者：朱維達　攝影：袁國基&#13;<br> 查詢：28931112</p><p>越野電單車專用底褲$399</p><p>玩越野電單車時，護甲固然要着，但有無諗過一條合適底褲都可以有保護作用？呢條PAD底褲具有吸震及透氣功能，玩越野電單車同玩落山單車都啱用！&#13;<br> &#13;<br> 記者：戴維浩　攝影：陳偉強&#13;<br> 地址：旺角廣華街1號仁安大廈地下18號仁安特區A舖&#13;<br> 查詢：23939999（駿朗服飾）</p></body></html>