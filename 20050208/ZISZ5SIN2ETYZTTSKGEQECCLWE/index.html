<html><header><meta charset="utf-8"><title>大韓俊男齊搶日迷</title></header><body><h1>大韓俊男齊搶日迷</h1><p>韓劇《天國的階梯》正喺日本播放，令到「誠俊哥」權相佑喺日本人氣急升，佢亦食住個勢，計劃五月喺日本推出寫真ＤＶＤ。而同樣迷倒唔少日本師奶嘅韓國男星李秉憲，由佢主演嘅新片《甜蜜人生》早前就以高價賣埠到日本。呢套戲四月尾至喺日本上映，但已率先推出製作花絮嘅ＤＶＤ造勢。</p></body></html>