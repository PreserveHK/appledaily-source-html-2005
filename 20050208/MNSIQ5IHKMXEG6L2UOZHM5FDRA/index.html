<html><header><meta charset="utf-8"><title>　　文世昌加國開咪做總監 - 李八方</title></header><body><h1>　　文世昌加國開咪做總監 - 李八方</h1><p>香港政壇出過好多人，唔少急流勇退，九七未到已經走咗，所謂「君子不立危牆之下」，走都不失為上策，特別見到北京釋完一次又一次基本法，好多人都覺得遠走他方係有遠見嘅決定。&#13;<br> 好似港同盟（民主黨前身）成員文世昌，佢係早期嘅民主派人士，曾幾何時，佢已經移民去咗多倫多，做咗加拿大人，而且重由從政變咗做開咪。&#13;<br> 八方噚日睇到網上新聞，話佢做咗多倫多中文電台嘅新聞總監，出掌新聞及公共事務部，重搞咗全新節目，叫做《時事六點通》，除咗講本地新聞，重關心兩岸三地嘅政局，真係恭喜晒啲老朋友。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>