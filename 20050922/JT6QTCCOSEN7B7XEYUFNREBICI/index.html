<html><header><meta charset="utf-8"><title>精明消費：極速12秒6人變12人</title></header><body><h1>精明消費：極速12秒6人變12人</h1><p>所謂「民以食為天」，為了證明「辛苦搵嚟志在食」的道理，大家除了對食的要求不斷提升外，對餐枱的要求亦力求完美，誓要將食的享受從味覺伸延至視覺感觀！想了解新一代餐枱文化，就唔好眨眼喇！&#13;<br>&#13;<br>記者：鄺天樂&#13;<br>攝影：周旭文、林栢鈞&#13;<br>Model：Kitty（TheGroup）</p><p>最新全球首創自動餐枱</p><p>呢張電動餐枱只需一隻手指就可以令餐枱變身，於12秒內由4至6人枱變成10至12人枱。餐枱產自德國，每次儲電可開合約350次，強化玻璃配以優質鋁金屬腳，夠晒CyberFeel，如果嫌鋁腳太Cool，重有茶色玻璃配木腳俾你揀！&#13;<br> &#13;<br> 枱面Size：180cm×98cm變280cm×98cm&#13;<br> 售價：$63,800（a）</p><p>可大可細伸縮型絕不阻腳</p><p>大多伸縮枱的弊端在於當餐枱向外伸延時，往往枱腳會移位到枱中心位置，令客人吃飯時雙腿受阻於枱腳。Quadro餐枱外表平凡，但其設計特別在於枱腳設有轆，當伸長時，枱腳亦向外伸延，令客人不會受阻，坐得舒舒服服。&#13;<br> &#13;<br> 枱面Size：120cm×80cm變200cm×80cm&#13;<br> 售價：$6,999（b）</p><p>手動「轉」大圓枱</p><p>原本坐4至6人的圓形餐枱，用手將枱底的手柄轉一轉，就會開花咁將枱面一分為三，再於中間彈出三塊木板，餐枱「轉」大成8至10人枱，十分方便。&#13;<br> &#13;<br> 枱面直徑：120cm變146cm&#13;<br> 原價：$18,800&#13;<br> 特價：15,030（a）</p><p>慳位之選&#13;<br>&#13;<br>超細易收藏</p><p>外表平凡四方枱一張，竟然可收身成木板一塊放埋一邊！四隻枱腳可以摺埋收入枱底，將原本75cm高的枱摺成13cm厚的木板，四個櫃桶重有磁石令你摺枱時唔會跌出來，方便你點收都得！&#13;<br> &#13;<br> 枱面Size：82cm×82cm&#13;<br> 售價：$2,880（c）</p><p>靚靚兩用麻雀枱</p><p>香港人超級鍾意打麻雀，但奈何地方小，普遍家庭都冇位擺麻雀枱。一枱二用就啱晒香港人喇！有埋櫃桶仔打麻雀時更方便，加塊隔音墊就包冇嘈親人啦！&#13;<br> &#13;<br> 枱面Size：90cm×90cm　售價：$2,980（c）&#13;<br> 麻雀隔音墊：90cm×90cm　售價：$120（c）</p><p>玻璃摺枱</p><p>圓形木摺枱就見得多，用玻璃做的摺枱你見過未？呢張名為FoldMeDownTable，講到出面叫你摺起佢！開到最大可以坐6人，啱晒香港地屋仔細細。&#13;<br> &#13;<br> 枱面直徑：123cm&#13;<br> 售價：$4,999（b）</p><p>靚靚玩Design&#13;<br>&#13;<br>ModernChina</p><p>由本地Designer設計的BloomTable充滿中國風味，橡木圓枱設有轉盤，食飯唔使飛象過河啦！枱腳由八塊斜身木板組成，滿足視覺享受！&#13;<br> &#13;<br> 枱面直徑：160cm&#13;<br> 售價：$16,000（d）</p><p>功夫櫈做枱？</p><p>設計師將長方大玻璃放在兩張功夫櫈上，簡單設計玩味十足又不失大體！功夫櫈枱腳有黑、白兩色，枱面可選擇玻璃或木面配襯。&#13;<br> &#13;<br> 枱面Size：160cm×75cm&#13;<br> 售價：$4,900（c）</p><p>售賣點：</p><p>（a）歐化傢俬：尖沙嘴梳士巴利道20號新世界中心地庫一層B134－135號舖（26283355）&#13;<br> （b）aluminium：灣仔皇后大道東58－64號地舖及地庫（25774066）&#13;<br> （c）GOD：銅鑼灣禮頓中心（28905555）&#13;<br> （d）OVO：灣仔皇后大道東22號1樓（25297828）</p></body></html>