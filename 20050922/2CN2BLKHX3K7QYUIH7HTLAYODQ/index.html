<html><header><meta charset="utf-8"><title>無緣親捧亞錦賽WNBA冠軍<br>求驗客手記：中國雙姝兩頭唔到岸</title></header><body><h1>無緣親捧亞錦賽WNBA冠軍<br>求驗客手記：中國雙姝兩頭唔到岸</h1><p>薩克拉門托君王噚日以場數三比一淘汰康涅狄格太陽，首次贏到WNBA總冠軍，該隊嘅兩位中國女將苗立杰同隋菲菲，雖然連一場季後賽都冇打過，但喺都可以攞到冠軍指環，成為繼兩年前效力NBA盟主馬刺嘅巴特爾之後，能夠攞到美國職業聯賽總冠軍嘅中國球員。&#13;<br> 其實苗立杰同隋菲菲原本有機會可以親手捧盃，但係佢哋為咗參加全運會，竟然放棄參加WNBA季後賽嘅難得機會；更可惜喺佢哋之前因為要助君王殺入季後賽，放棄參加亞洲籃球錦標賽，結果眼白白睇住隊友贏金牌。𠵱家又為咗幫省隊效力，竟然又一次錯過親手捧盃嘅千載機會，唔怪得佢哋都異口同聲話好遺憾冇參加WNBA季後賽，皆因奪標嘅過程先令最令人回味！</p></body></html>