<html><header><meta charset="utf-8"><title>自稱打底王　一定冇失手<br>Kelly為透點解畫：係陰影！</title></header><body><h1>自稱打底王　一定冇失手<br>Kelly為透點解畫：係陰影！</h1><p>陳慧琳（Kelly）及陳奕迅等昨日到港台出席活動，Kelly日前演出新城騷時懷疑透點走光，昨日她強調自己沒有走光，更自稱是打底王，演出前必定會做足安全措施，她笑言大家不要見到陰影就想一些心邪及鹹濕的事。</p><p>香港電台將於下周一起推出全新電視節目編排，無綫、亞視及有線電視均有派代表出席，陳慧琳（Kelly）、陳奕迅（Eason）及容祖兒被委任為「港台電視9．26宣傳大使」，周國賢及導演黃真真就以嘉賓身份到場。</p><p>「唔好諗邪嘢」</p><p>Kelly早前為新城台慶勁歌熱舞演出時，被拍下懷疑透點的相片，昨日Kelly出席活動時心情仍十分好，未有被走光照一事影響，並強調自己一定沒有走光，Kelly說：「我見張相好多陰影，自己亦做足安全措施，跳快歌一定有打底，一定冇失守，總之就完全放心，我冇唔開心，如果真係先會唔開心。我唔知雜誌有冇做手腳，都唔會咁得閒，希望大家見到啲陰影，唔好就諗埋啲邪嘢同鹹濕嘢。」</p><p>不介意露腩</p><p>Kelly坦言自己走光最勁只是見「底」，未試過見肉。至於被指有豬腩肉，Kelly表現得毫不介意，還笑說：「個個烏低身都會有啦，你估我瘦到條藤咩？」&#13;<br> 而Eason的女友徐濠縈被指蒲吧媾仔，Eason就表示兩人互相信任，他說：「佢唔需要同我報告去邊，都咁大個人啦，佢係fashion界嘅人嘛，佢夠型同潮先請佢，又唔見人哋請我。」&#13;<br> 此外，對於《大奧》被投訴色情兼暴力，無綫總經理陳志雲表示《大奧》已經放於遠離合家歡時段播出。&#13;<br> 採訪：駱華齡&#13;<br> 攝影：林德雄</p></body></html>