<html><header><meta charset="utf-8"><title>FUJIDADVC701平玩DV六合一</title></header><body><h1>FUJIDADVC701平玩DV六合一</h1><p>市面嘅專業級DV攝錄機，雖然體積已趨向纖細同輕巧，但大拿拿幾千蚊，對學生哥嚟講都幾肉赤；如果想玩平機，最近就出咗一款六合一DV機，賣緊$2,080左右，都算幾抵玩。日本品牌嘅FUJIDADVC701，牌子可能未聽過，不過功能齊全，包括600萬像素相機、影片攝錄、錄音、播MP3，重有一個2"大屏幕，可供睇相及播片，只係畫面唔算好細緻，會出現少少「狗牙」。內置16MB記憶，機底配備一個插卡槽，可擴充到2GB，支援SD/MMC卡，如果學生哥只用嚟得閒聽歌，或者逛街影相，應該好夠用。&#13;<br>記者、攝影：陳國輝&#13;<br>&#13;<br>JCShop（31022783）&#13;<br>地址：銅鑼灣時代廣場833舖</p></body></html>