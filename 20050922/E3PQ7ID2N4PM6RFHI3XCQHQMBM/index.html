<html><header><meta charset="utf-8"><title>波鞋狂「入門心法」公開</title></header><body><h1>波鞋狂「入門心法」公開</h1><p>回想十年前，做波鞋迷是一件痛苦的經驗。因為當時資訊貧乏，要睇鞋只能去波鞋舖睇；或者《奪標》、「跳射」等雜誌的小量波鞋圖片，又或睇吓一星期只得一小時的NBA節目，望吓心儀球星着乜鞋。最慘係當年儲波鞋，根本冇平台讓你結交志同道合的朋友。</p><p>𠵱家已經係資訊爆炸的世界，做波鞋迷容易得多；以下就是一些入門心得：&#13;<br> 網站：niketalk.com、issforum.com和freshnessmag.com係最好的入門網站；中文就梗係由小弟主理的hk-kicks.com和台灣的kenlu.net。介紹一個大陸網站x-kicks.com，望下國內鞋迷的討論也有趣！&#13;<br> 要格價當然是eBay.com，執平貨就eastbay.com和footlocker.com；搵「別注」就不得不提instyleshoes.com、vintagekicks.com和pickyourshoes.com。&#13;<br> 雜誌：英文有雙月刊《Solecollector》，年刊《Kicks》和月刊《SLAM》；日文一眾附設贈品的雜誌也可以一看。「土炮」當然是「億萬少年」TK氏的「奶週」。&#13;<br> 波鞋店：波鞋街「美國城市」係我的No.1！加埋瓊華「教頭」和信和的「展館」係三大心水；尖沙嘴「抵達」亦會令人大開眼界，行貨必定係人龍店「出口」，至於銅鑼灣J字頭就係三間迷必逛！&#13;<br> 如果覺得要睇咁多嘢好煩，咁放棄儲波鞋吧；要稱得上做波鞋狂，唔係咁簡單㗎！&#13;<br> &#13;<br> Hleung-www.hk-kicks.com網主，耆英級波鞋迷，仍深信籃球鞋會復興……&#13;<br> Email:hleung@hk-kicks.com</p></body></html>