<html><header><meta charset="utf-8"><title>吳浩康下廚阿媽狂嘔</title></header><body><h1>吳浩康下廚阿媽狂嘔</h1><p>吳浩康（Deep）昨日在柴灣為韓國手機拍攝廣告，他換了多套服裝，並拿着手機扮有型拍照。廣告商透露將放置大型海報在旺角宣傳，對此阿Deep說：「今次有六位數字酬勞，好滿意呀，我第一次有巨型海報掛出街。」&#13;<br> 阿Deep會將手機送給每位工作人員，又會送一部給父親，他說：「我唔係慳父親節禮物，會再送，我阿媽唔識呢啲高科技嘢，所以唔使送畀佢。」<br> &#13;<br> <spanclass>睇牙醫當禮物 &#13;<br> 阿Deep表示母親節原本想與媽媽外出吃飯，但因怕人多，故此決定留在家，阿Deep說：「結果我炒飯，老竇負責煮海鮮，點知後來我媽嘔到七彩，我冇問題，問題係我老竇。」阿Deep又表示其母看牙醫要花數萬元，他會全數支付，作為母親節禮物。</spanclass></p></body></html>