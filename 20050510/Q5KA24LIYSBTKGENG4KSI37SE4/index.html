<html><header><meta charset="utf-8"><title>小型酒架靈活擺放</title></header><body><h1>小型酒架靈活擺放</h1><p>鍾意品嘗香醇美酒，唔通真係要響屋企裝個酒櫃不可？想細規模擺放美酒，可考慮添置呢款小型Nirvana酒架，放到5支酒，又可隨時移動擺放，方便靈活。&#13;<br>&#13;<br>記者：梁彩燕　攝影：陳盛臣</p><p>高度任校圓柱腳踏</p><p>色彩繽紛的圓柱形Stool來自法國，以白色撞埋幾種Sharp醒Color，款式顏色都異常簡潔青春，可向上旋轉調校高度又可倒轉擺放，啱晒唔同家庭的需要，睇嚟今個夏日屋企必定要擺番張！</p><p>木色CD架夠自然</p><p>UMBRA出品的NoraCD架，款式平實不花巧，天然木色設計表現出自然純樸的風格，每個尺寸為長30×深23×高43cm，無論以座地或掛牆形式使用都咁靈活方便，可迎合唔同家居的需要。</p><p>售賣點：</p><p>（a）Francfranc：銅鑼灣百德新街2-20號恒隆中心2樓（34273366）&#13;<br> （b）aluminium：銅鑼灣京士頓街8號地舖D（25774766）&#13;<br> （c）LOG-ON：九龍塘又一城UG層01舖（22655333）</p></body></html>