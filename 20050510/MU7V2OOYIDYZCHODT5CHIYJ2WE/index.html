<html><header><meta charset="utf-8"><title>虛擬世界有錢大晒豪掟$10,000升級攞寶物</title></header><body><h1>虛擬世界有錢大晒豪掟$10,000升級攞寶物</h1><p>以前打機，買完隻Game返屋企之後完全唔使再使錢，靠技術講運氣，最多買埋本攻略本研究吓，爆機爆Level一刻真係好有成功感！&#13;<br>來到呢個年代，除咗可以「出貓」用現金向其他玩家買武器、道具外，重有公司專幫人煲機升Level，每日代打足24粒鐘，收4千幾蚊一個月都大把客仔幫襯，最勁者畀足過萬蚊搵人代打再落場。要返學返工又想靠自己的機迷們，實在好難追得上呢班「銀彈玩家」。估唔到喺虛擬世界，一樣係有錢大晒！&#13;<br>&#13;<br>記者：馬慶武&#13;<br>攝影：黃子偉&#13;<br>部份遊戲圖片提供：年代數碼媒體有限公司</p><p>寶物有價</p><p>最新OnlineGame錢兌換表&#13;<br> 《天傳》每100萬傳天幣$35&#13;<br> 《金庸群俠傳2》	每50萬金幣$300、每100萬金幣$500&#13;<br> 《仙境傳說》每一億RO幣$55&#13;<br> 《魔力寶貝》每100萬魔幣$330&#13;<br> 《希望Online》每1億金幣$80</p><p>全港首間地舖賣Online道具</p><p>易時代係一間幫人打機、售賣OnlineGame道具的公司，除喺大陸開設5層高廠房，包埋食住聘用200幾人代客打機外，最近為咗方便同客仔交易，喺旺角開咗一間門市交易中心，可以話係本地代打OnlineGame界的第一人。&#13;<br> 規模愈嚟愈大，代表愈嚟愈多人幫襯，易時代老闆之一的良仔就話：「其實代打、賣道具呢個行業喺台灣興起咗好耐，一年前左右，香港都開始興呢種玩法，到𠵱家搵人代玩、買道具已經成為打OnlineGame的大趨勢，我哋公司已經擁有好多熟客幫襯。」</p><p>畀過萬先落場</p><p>良仔話，現時最多人幫襯的係12小時套餐（一個月$2,200，大部份OnlineGame的收費都一樣），每日有專人幫客代打12個鐘，之後等客仔放工返屋企就自己玩番。亦有客人買24小時套餐（一個月$4,400），等個角色升爆Level、擁有最強能力，先至自己落場玩。咁大概需要幾個月時間，即係要畀成萬蚊先正式玩隻Game，極度誇張！</p><p>最多中年客仔跳級為減壓</p><p>唔好以為打機打得咁瘋狂的一定係細路仔，據良仔講，幫襯代打或者買道具的客人中，消費最高的年齡層係三十歲以上。「可能學生哥較多時間打機，所以佢哋多數都只係嚟買超難搵的道具、武器，反而年過三十的機迷因為工作關係冇時間打機，冇時間訓練自己個角色升Level，但又唔想同隻Game入面的對手、同伴脫節，所以咪畀錢我哋搵專人代打。」&#13;<br> 搵人代打咪冇咗打機慢慢升Level、搵隱藏道具的樂趣？「好多人，尤其係較成熟的機迷，佢哋放工打機都係為咗輕鬆吓，如果有人代打代搵寶物，返屋企一落場就可以橫掃千軍，佢哋覺得係好有效的減壓方法。」&#13;<br> &#13;<br> 易時代遊戲售寶專賣店（www.17122.com）&#13;<br> 地址：油麻地現時點1樓5號舖（30789222）</p><p>大趨勢！Game界轉型真金白銀買道具</p><p>唔只電視劇吹韓風，連OnlineGame界都一樣。韓國GNISOFT出品的《榮耀Online》創新以終生免月費作招徠。唔似一般OnlineMMORPG試玩期過後都會向玩家收取月費，但卻加入「ItemMall」新系統，玩家可以喺遊戲中的ItemMall用錢購買不同道具，就如現實生活一樣。有錢啲嘅人咪可以買強勁啲嘅Item，玩得更加多姿多彩囉！</p><p>最Hit五大OnlineGame</p><p>Game舖劉先生推介：「《GuildWars》製作好認真，畫面靚系統好，耐玩程度高，不過係美國設計，所以定價較高。」&#13;<br> &#13;<br> 售賣點&#13;<br> E.D.C.Express（27810813）&#13;<br> 地址：旺角電腦中心1樓120號舖</p><p>街訪：後生鍾意自己煲！</p></body></html>