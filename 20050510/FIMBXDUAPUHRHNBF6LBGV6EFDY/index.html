<html><header><meta charset="utf-8"><title>今日至Shoot：你有你踢</title></header><body><h1>今日至Shoot：你有你踢</h1><p>迪肯尼奧今季回巢踢拉素，一心將佢所謂嘅足球激情帶返母會，所以無論贏波、輸波都七情上面。鍾意睇嘅尤自可，唔鍾意嘅就會覺得好似九十年代睇萬梓良做戲咁，激得多總會厭。前日拉素輸畀烏甸尼斯，佢踢水樽洩忿，睇嚟連隊友都習以為常。	美聯社</p></body></html>