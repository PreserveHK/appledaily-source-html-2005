<html><header><meta charset="utf-8"><title>　　艾爾敦俾咪扑 - 李八方</title></header><body><h1>　　艾爾敦俾咪扑 - 李八方</h1><p>四大商會噚日筵開百席，請唐唐講解財政預算案。唐唐一開波就好抱歉咁同班商界老友講sorry，話知道唔減紅酒稅會令部份人好失望！話咗唔去馬選特首嘅唐唐又話，有啲人批評預算案冇乜講理財哲學，但佢唔打算同大家講柏拉圖，份預算案有幾多哲學，留畀大家討論啦！&#13;<br> 唐唐演講前，就快退休嘅滙豐大班艾爾敦，就攞佢嘅名句開玩笑。艾爾敦話，唐唐成日講「Marketleads,governmentfacilitates（市場主導、政府促進）」，但唐唐一講嘢就變咗「Marketlistens,governmentarticulates（市場聽從、政府闡釋）」。&#13;<br> 由於份預算案冇乜大動作，台下商界都冇嘢好問，主持搵咗好耐，先搵到人問最尾條Q。唐唐會後冇講嘢就走咗，有記者追住艾爾敦問加息，但有電視台唔小心成支咪篤落艾爾敦度，搞到佢老兄有啲嬲咁話，佢淨係會答啲「友善」傳媒嘅問題！&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>