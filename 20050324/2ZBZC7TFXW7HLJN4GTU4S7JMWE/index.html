<html><header><meta charset="utf-8"><title>廣發英雄帖挖星爺傍友<br>華仔掟2500萬出窗拍6片</title></header><body><h1>廣發英雄帖挖星爺傍友<br>華仔掟2500萬出窗拍6片</h1><p>參演過一百二十部電影的劉德華昨日以投資者身份成立映藝電影公司，並請來亞洲各地導演開戲。華仔稱不會限制導演創作，但會嚴格控制成本，並廣發英雄帖，歡迎願減收片酬的演員接拍旗下新片。</p><p>劉德華投資成立映藝娛樂，邀請七位新晉導演分別拍攝六部電影，並由衞視電影台奪得獨家電視首播權。華仔昨日聯同眾導演及星空傳媒集團營運總監魏詩傑，在灣仔會展為「Focus:FristCuts亞洲新星導」電影計劃主持揭幕儀式。&#13;<br> 華仔表示總投資額超過二千五百萬元，他說：「我有任何機會都會支持香港電影，要我掟錢出窗都願意。每部片成本都請唔到我拍，不過我可以免費客串，用我個名出去賣會貴啲，再寫我主演，個個都係咁。」<br> &#13;<br> <spanclass>驚葛優買翻版 &#13;<br> 其中一位導演是周星馳愛將林子聰（肥仔聰），對奪了星爺愛將，華仔笑說：「佢除咗係演員、傍友之外，係冇簽導演。」而華仔對葛優日前坦承會買翻版影碟的言論，他回應說：「我公司電影未上前，我會sendcopy畀佢，唔好買我公司翻版就得喇。」&#13;<br> 華仔隨後出席同在會展舉行的「有線寬頻通訊有限公司旗下驕陽電影製作有限公司開幕典禮」，其他嘉賓有張敏、章小蕙、成龍、曾志偉、林建岳和霍震霆等。<br> &#13;<br> <spanclass>兩年拍20套片 &#13;<br> 驕陽總裁徐小明透露，該公司計劃兩年拍約二十部電影，總投資三億元，由他親自執導的《曹操》，希望邀得梁朝偉、劉德華或古天樂演出，並有意請楊紫瓊反串周瑜一角，成本千五萬美元（約一億一千七百萬港元），另一部集合中港日韓四地合作的千八萬美元（約一億四千萬港元）成本大製作則由張之亮負責。&#13;<br> 華仔被問到可會接拍有線的《曹操》及杜琪峰執導的電影，他說：「《曹操》初步有接觸過，但乜都未傾，阿杜嗰部我就一啲都唔清楚。」而獲委任為廣州市政協委員的曾志偉說：「我會多同內地溝通，希望爭取到港片用粵語版喺珠三角上映。」&#13;<br> 採訪：卓美娟、馮美茵、魯萍　攝影：葉君海</spanclass></spanclass></p></body></html>