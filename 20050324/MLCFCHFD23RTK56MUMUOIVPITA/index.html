<html><header><meta charset="utf-8"><title>今日街市行情</title></header><body><h1>今日街市行情</h1><p>食得講究&#13;<br>&#13;<br>白雪咖喱烏冬ShirayukiJPInstantNoodle&#13;<br>售價：$15.5/434克（崇光FreshMart）&#13;<br>（此烏冬乃分成3層搓成，第1及3層為柔軟外層，中間第2層則較煙韌，吃來口感豐富，每包兩人份量）</p><p>＊上述食品或只在部份分店有售，價格僅供參考</p><p>認識海味</p><p>罐頭鮑魚CannedAbalone&#13;<br> 罐頭鮑魚以日本出品最靚，鮑魚細而尖長，咬落口感豐富，味道香濃。而香港最易買到的應為澳洲出品，鮑魚色澤較淺，味道甘香彈牙，由230至260元一罐不等。其他來源地還包括墨西哥、南非和新西蘭等。過去罐頭鮑魚的包裝都會黏上招紙，現時出名的品牌都改為噴罐，即將招紙圖案直接噴在罐上。&#13;<br> &#13;<br> F1最頂級&#13;<br> 選購罐頭鮑魚可以留意罐頭的頂部的數字和英文字母組合，一般是EX-------，EX表示出口的，緊接着的號碼就是出口廠商的代號，若吃過合心水的罐頭鮑魚，可記下罐上編號，下次買回同一廠出產的產品。&#13;<br> 之後為生產日期和「FF1」、「F1」和「S1」等代號，其實都是鮑魚級數的代號，F為一級的鮑魚，１即為１隻；FF1即為內有一級鮑魚１至２隻；「S」則表示屬二級鮑魚。同時留意罐上印有兩個重量，一是鮑魚連湯的重量，而淨重才是鮑魚的重量，後者較有參考價值。&#13;<br> 罐頭鮑魚有豐富蛋白質和碳水化合物，加上脂肪及糖分含量低，因而具滋陰補腎、降血壓等功用，加上罐頭鮑魚可以即開即食，十分方便。部份罐頭鮑魚可能因煮得不夠而較煙靭，若想吃腍身可將湯鮑再煮至腍。&#13;<br> （資料提供安記海味潘權輝）</p><p>補益小菜</p><p>鮮蘆笋燴鮑魚Asparagusw/Abalone&#13;<br> 材料:&#13;<br> 罐頭鮑魚1罐、鮮蘆笋6両、蒜茸1茶匙、紹酒8杯、上湯2杯&#13;<br> 芡汁:糖2茶匙、生抽2茶匙、蠔油2茶匙、生粉1茶匙、水2湯匙、麻油少許&#13;<br> 做法:&#13;<br> 1.煲滾水後，放上蒸架，將罐頭鮑魚原罐放入，隔水蒸4小時，然後開罐取出鮑魚，再用上湯及薑葱燴至軟腍，切片備用。&#13;<br> 2.蘆笋削去老梗洗淨，切5吋長度，拖水過冷河，瀝乾備用。&#13;<br> 3.將蘆笋隔水蒸約8分鐘至熟，取出平排放在碟上。&#13;<br> 4.燒熱一湯匙油爆香蒜茸及灒酒，注入芡汁煮滾，放入鮑片略煮，再用生粉水埋一薄芡，淋在蘆笋面即可。&#13;<br> 功效：&#13;<br> 鮑魚具有滋陰、平衡血壓和滋補養顏的食療功效，蘆笋則含鉀和B胡蘿蔔素，亦具有抗病毒的作用。以這道菜式，用來款待親朋，就最適合不過。</p><p>大造、抵買食品</p><p>菠菜Spinach&#13;<br> 超市：$5/斤（百佳）$7.9/斤（惠康）&#13;<br> 街市：一般$4-5/斤&#13;<br> （下價$3/斤）&#13;<br> 菜式：金銀蛋菠菜/蒜茸菠菜</p><p>＊超市價為昨天本報所得的市價，取自有關超市之最低價，部份地區之超市價格或有不同　＊街市價錢來源：旺角街市/大圍街市/觀塘街市/牛頭角街市/北角街市&#13;<br> ＊鳴謝：魚類統營處、蔬菜統營處</p></body></html>