<html><header><meta charset="utf-8"><title>GwenStefani勁歌熱舞招人妒忌</title></header><body><h1>GwenStefani勁歌熱舞招人妒忌</h1><p>美國女歌手GwenStefani前日為咗宣傳新碟，去咗紐約出席MTV台節目《TRL》，當日佢同一班亞裔舞蹈員勁歌熱舞，可謂交足功課。但「惹火」歌手Moby竟然大踩Gwen隻新碟搵嚟大班歌手合作，令到隻碟嘅感覺亂七八糟。Moby繼日前踩完Beyonce後又辣着Gwen，佢為咗宣傳自己嘅碟真係無所不用其極。</p></body></html>