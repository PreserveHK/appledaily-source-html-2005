<html><header><meta charset="utf-8"><title>理想家居︰手繪實木家具繪出童話世界</title></header><body><h1>理想家居︰手繪實木家具繪出童話世界</h1><p>童話世界令人嚮往；如童話故事般嘅圖案純潔無瑕，小朋友或者童心未泯嘅少女們一定愛到死！ArtDeco專營手繪家具，為實木家具、甚至家居牆壁繪上獨一無二嘅圖案，當中最受歡迎又最拿手嘅就係一系列童話角色及場景。想追尋綠野仙蹤、喺夢幻城堡中演繹睡公主一角，只要有夢想就可成真！&#13;<br>&#13;<br>記者：江聰&#13;<br>攝影：陳智良&#13;<br>Model：Crystal、嘉嘉</p><p>形形色色兼備手繪圖案</p><p>圖案花款老少咸宜</p><p>ArtDeco手繪家具嘅圖案可以度身訂做，只要客人交出圖畫嘅樣辦，ArtDeco都會盡量跟足畫好再徵求客人意見才繪到家具上。客人除可以自行設計圖案外，ArtDeco亦有提供大量參考書籍，包括最受愛戴嘅童話人物、各式各樣嘅花朵圖案、甚至係野生動物如獅子老虎都有。圖案大小以至擺位都可以應客人要求，而且全程人手繪製，想擁有一間充滿童話色彩、幻想空間嘅部屋，又或者想同小朋友製造一間夢境般嘅房間都絕無問題。&#13;<br> 除咗照顧小朋友及童心未泯嘅大朋友外，ArtDeco重製出一系列極具歐陸情懷嘅仿古家具，無論雕花、圓腳花邊線條都極有典雅感覺，能登大雅之堂。</p><p>童話世界</p><p>家具種類選擇多</p><p>圖案可自訂，家具種類選擇亦多，差不多全屋嘅家具種類都有齊。包括鞋櫃、衣櫃、睡床、書枱、飯枱等，可以喺不同家具繪上不同圖案。另外由家具種類同形狀，一樣可以度身訂做，如堡壘形嘅床、公主床都有多至數十款樣辦選擇，配合不同圖案，可變性極高，輕而易舉就可以建造出一所獨一無二嘅夢幻家居。</p><p>歐陸風情</p><p>製造海景田園景觀</p><p>ArtDeco除售賣家具，重會免費幫客人作室內設計，最神奇就係可以喺一間四面牆嘅房間加上「窗口」，而且無論你係住喺舊唐樓或者繁華鬧市，一樣可以擁有海景田園嘅景觀。加裝窗戶、變化景觀，ArtDeco唔係識得變魔術，只係將手繪圖案變成壁畫，在牆壁繪上開揚海景、青綠田園嘅圖畫，令室內環境更多色彩，投入夢境中嘅幻想世界。</p><p>夢幻布景</p><p>ArtDeco</p><p>地址：跑馬地黃竹坑道79號地下&#13;<br> 電話：25069230&#13;<br> 營業時間：星期一至六10:30am-7:30pm，星期日及公眾假期12:00nn-7:30pm</p></body></html>