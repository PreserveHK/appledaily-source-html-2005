<html><header><meta charset="utf-8"><title>老翻寫真權相佑追究到底</title></header><body><h1>老翻寫真權相佑追究到底</h1><p>「誠俊哥」權相佑將會喺下個月二十三號喺日本正式推出寫真集同DVD，不過日前就有日本不法商人輯錄佢喺多套韓劇嘅劇照，製作咗老翻寫真集，令到權相佑嘅經理人公司鬼咁嬲。聽聞佢哋已經請咗律師，決定以強硬態度處理今次事件，並打算喺短期內起訴老翻出版商。</p></body></html>