<html><header><meta charset="utf-8"><title>今日至Shoot：俊男賣廣告</title></header><body><h1>今日至Shoot：俊男賣廣告</h1><p>U字頭體育用品公司來季連車路士呢個大客都冇埋，難怪要出齊英格蘭三大俊男謝拉特（左起）、奧雲同碧咸，力谷周六對北愛爾蘭首度登場嘅英格蘭主場波衫，一向係呢間公司代言人嘅奧雲仔又有新波砵上場，睇吓到時可唔可以入番幾粒，幫公司慳番啲廣告費。路透社</p></body></html>