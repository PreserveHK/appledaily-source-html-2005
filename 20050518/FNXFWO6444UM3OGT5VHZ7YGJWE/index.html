<html><header><meta charset="utf-8"><title>　　煲呔幾日唔使洗手 - 李八方</title></header><body><h1>　　煲呔幾日唔使洗手 - 李八方</h1><p>《財富》論壇繼續在京城開壇，開幕禮嗰日，因天氣關係改在人民大會堂舉行，天壇白封一趟。冇得參觀嘅遊客真係冤枉。至於曾蔭權，就藉機見到胡主席，重握咗十一秒手，飛多兩趟都唔冤枉。&#13;<br> 八方噚日寫完《財富》威震京城後，有啲反響，有高人話煲呔去捧《財富》場，實在好應該。&#13;<br> 事緣九七回歸之前，呢本雜誌有次用咗《TheDeathofHongKong》做封面，特區政府當然好冇癮。於是好多有心人四出努力，卒之在二○○一年請到《財富》來港開壇。記者會上，有人問當年做香港之死個專題嗰位老編G.Colvin點睇香港，佢惟有好禮貌咁答話係「活力之都」，等於幫香港平反。&#13;<br> 所以，作為特區未來領導，煲呔為公為私北飛一趟好應該，何況重可以幾日唔使洗手呢。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>