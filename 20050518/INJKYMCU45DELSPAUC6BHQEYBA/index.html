<html><header><meta charset="utf-8"><title>　　政府足球隊強陣撼立會隊 - 李八方</title></header><body><h1>　　政府足球隊強陣撼立會隊 - 李八方</h1><p>政府同立法會議員下個周末喺小西灣運動場上演一年一度足球牙骱戰，二十六名政府隊員名單啱啱定出，裏面竟然出現議員之中嘅好波之人梁耀忠個名，原來唔係佢玩背叛，呢個梁耀忠其實係康文署嘅行政主任至真。政府隊成員以男子漢佔最多，有五個警隊人，全隊最高級都係嚟自警隊嘅副處長鄧竟成。最fit嗰個相信都係警隊人，佢係體能訓練組教官周志成。煲呔曾兩個近身都有份入隊，一個係政務司司長新聞秘書小Donald陳羿，另一個係特首副官呂漢國。今年嘅隊長就搵咗個青年英雄嚟做，就係地鐵縱火事件中嘅季英雄。試問咁嘅陣容，對手議員隊驚唔驚？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>