<html><header><meta charset="utf-8"><title>新車速報：東瀛版Accord馬力超班</title></header><body><h1>新車速報：東瀛版Accord馬力超班</h1><p>雖然現今本地車壇有唔少代理直接引入東瀛本土版嘅車系到港出售，但本田Accord車系至今仍分有本土、北美版以及泰國製的出口版本，三者之中最為Honda車迷推崇備至必定係前者的本土版。正如呢部05新版Accord24S，唔單止賣相變得更有動感，就連輸出亦係同級超班嘅200匹，又難怪一大班Fans咁崇洋（東洋）嘅！&#13;<br>&#13;<br>記者、攝影：陳偉林</p><p>★貼地裙腳&#13;<br> ★獨立Xenon圓燈&#13;<br> ★倒三角電鍍鬼面罩&#13;<br> ★加有方向燈門邊電鏡&#13;<br> ★一體式泵把連整流器</p><p>車頭包裝最突出</p><p>筆者坐入車廂後，發覺雖然前後兩排座椅均屬絲絨鑲嵌，之不過感覺依然舒適，而且富承托力。除此之外，前後座重備有獨立頭枕同中央手枕設計，加上一套音色極之出眾的原廠高級6碟CD音響、左右獨立恒溫冷氣，重有多個儲物匣配套，方便度與舒適度又豈止一般高級轎車可比！</p><p>低燃費低廢氣</p><p>新引擎突破規限，較多部同級對手如日產Cefiro2.3（173匹）、豐田Camry2.3（152匹）出眾，馬力輸出高達200匹之餘，重有低廢氣排放、低燃費同環保的特點。筆者開車起步時覺得爽朗直接，加速方面雖然稍欠昔日一份爆炸力，但線性演繹帶來源源不絕的感覺，而穩妥的四輪懸掛裝置，響彎路更表現出高循迹性。</p><p>車廂舒適位</p><p>跑軚加短桿波棍　操控易</p><p>最新K系引擎有段古</p><p>本田於2001年正式以K系列引擎替代原有的B型號，皆因當時國際車壇勁吹汽車環保、低廢氣排放同低燃費的風氣，因而本田車廠決定開發新一代i-VTEC引擎。Accord24S裝有的K24A型號引擎，除容積加大至2,354cc外，更改以正面吸納生氣，背後則排放死氣，有助收集較冷FreshAir作燃燒，而排放死氣行程亦縮短了一截，引擎缸體內部亦變得平滑，減低抗阻力外，高剛性的配件令VTEC工作範圍變得更闊，而整體輸出亦明顯來得更線性。</p><p>HondaAccord24SSpecifications</p><p>引擎：2354cc直4DOHC&#13;<br> 馬力：200ps/6800rpm&#13;<br> 扭力：23.7kgm/4500rpm&#13;<br> 傳動：5前速半自手動波，前輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：215/45R17BridgestonePotenzaRE050&#13;<br> 尺碼：4665×1760×1450mm&#13;<br> 軸距：2670mm&#13;<br> 車重：1420kg&#13;<br> 平均耗油：12.0km/L（日本10.15模式）&#13;<br> 車輛提供：冠日汽車（23233328）</p></body></html>