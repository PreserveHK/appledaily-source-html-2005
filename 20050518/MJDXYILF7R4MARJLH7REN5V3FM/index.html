<html><header><meta charset="utf-8"><title>　　胡定旭接班人爆大冷 - 李八方</title></header><body><h1>　　胡定旭接班人爆大冷 - 李八方</h1><p>早排醫管局主席胡定旭話唔會角逐連任安永中國區主席，話咁快安永就選出繼任人，就係前年做過會計師公會會長嘅David孫德基，David將會喺明年一月一日履新，之前圈內冇乜傳過佢個名，安永之內資歷高過佢者亦不乏，都有多少意外。&#13;<br> 原來安永啱啱喺北京開過會，安永嘅環球主席兼行政總裁戴利都有出席，佢特別提到，將來David會致力就企業管治同提高財務報告透明度嘅重要性，同市場進行緊密溝通。由於先前傳過話胡定旭要起身其中一個原因，係喺佢治下一啲安永員工涉嫌違反美國會計規定，代內地客戶交稅，唔知今次佢老頂戴利所言，是否意有所指。胡定旭就話，雖然佢唔做主席，但仍會留喺安永，不過日後只擔任高級顧問，而會全身投入公職。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>