<html><header><meta charset="utf-8"><title>精明消費：3Cups大測試攪攪冰杯急凍18度掂！</title></header><body><h1>精明消費：3Cups大測試攪攪冰杯急凍18度掂！</h1><p>近幾日天氣特別熱，無論喺街或者屋企，都想歎番杯冰凍飲品降降溫，所以就特別介紹冰涼透心的保冷產品，讓你隨時隨地都可以飲杯冰水消暑解渴。另外，亦會找來不同的冰杯來個大測試，試吓邊隻冰凍力至強。&#13;<br>&#13;<br>記者：曾靜茵　攝影：陳偉強、何家亮　&#13;<br>模特兒：Melody</p><p>比拼3大類型冰杯</p><p>現時巿面見到的冰杯大多數是雙層構造，中間加入水或水狀的冰種作為冰凍劑，另外亦有以聚丙稀酸鈉物質構造的粒狀冰種，均勻地分布在杯身，而最新的是加入條狀冰種的冰樽，方便在外出時用。以下便3類型的冰杯各選其一，試試哪個才是至Cool冰極之選。</p><p>實驗開始：首先將三隻杯（左起：條狀冰種杯、水狀冰種杯、粒狀冰種杯）放入雪櫃雪大約5小時，然後各注入24度的溫水於杯中，並用溫度計量度其冷凍效能。</p><p>測試冰杯起底</p><p>條狀冰種水樽&#13;<br> 經測試後，冷凍效果雖未及其餘兩隻冰杯，但就採用新改良冰種，不含任何有害物質，可安心飲用。其於水樽的蓋下附設長條形冰種，備有4小時的保冷功能，樽裝設計方便戶外使用，另備有不同款式及大小選擇。售價：$40（b）</p><p>將溫水倒入橙色條狀冰種的冰樽杯，約2分鐘後水溫只降至20度，約5分鐘後，降至19度。</p><p>冰種分布均勻&#13;<br> 8oz的雙層保冷杯，中間以無毒的固體聚丙稀酸鈉製成冰種，並均勻分布在杯身，當中加入不同的顏色點綴，在透明杯中增添色彩。&#13;<br> 售價：$19.9（c）</p><p>倒入粒狀冰種透明亞卡力膠杯，約2分鐘後降至15度，約5分鐘後，急凍至8度，冰凍效果都唔錯。</p><p>攪攪蓋歎沙冰正到暈&#13;<br> 能成為冰極杯王，此冰杯除用水作為冷凍劑外，相信內膽所採用的金屬物料亦有助冷凍。另附設的攪攪蓋，中間加有6個圓形小孔，咪以為是無聊之作，實情可讓你更容易攪動杯中的冰塊，難怪冷凍效能如此強勁，用嚟飲沙冰正到痹！&#13;<br> 售價：$55（b）</p><p>倒入藍色水狀冰種杯後，溫度急速下降，只1分15秒後已由24度溫水急降到11度！約3分鐘後，更急凍至6度。</p><p>其他精選冰杯</p><p>炎炎夏日，只需預先將冰杯放入冰格，冷凍後取出，倒進你喜愛的飲料，冰杯便可即時將飲料降溫，為你炮製一杯清涼無比的飲品之餘，亦唔會沖淡飲品的味道，是夏日冰格的必備產品！</p><p>色彩冰杯&#13;<br> 色彩繽紛的雙層冰杯，最適合倒入新鮮榨的果汁，令顏色更鮮豔，喝後也冰涼透心，重有橙、綠、紫、藍多款顏色選擇。&#13;<br> 售價：$29.9（c）</p><p>歎啤酒最啱&#13;<br> 藍色16oz雙層保冷冰杯，內藏粒狀冰種，而其特大容量，用來裝啤酒就最啱，確保啤酒能保存在冰凍的環境，入口更醇。&#13;<br> 售價：$29.9（c）</p><p>特闊杯底唔易跣&#13;<br> 透明氣泡冰杯，雙層設計中間加入水作為冷凍劑，特闊的杯底，令杯身更穩固，不易傾倒，加上特大杯柄，單手拎亦唔怕跣手。&#13;<br> 售價：$19.9（g）</p><p>米奇沙冰杯&#13;<br> 米奇沙冰杯，將冰粒、幼鹽放入杯內，再將果汁或汽水倒進鍋形鋁杯狂Shake90秒，利用底層冰塊的超低溫將果汁凝固成沙冰。&#13;<br> 原價：$79.9&#13;<br> 特價：$49.9（c）</p><p>冰杯醒目法</p><p>1.冰杯只可用作冷凍用品之用，不可放入熱水或放入微波爐使用，避免杯身爆裂，導致中間的液體流出。&#13;<br> 2.將冰杯放進冰格冷凍時，將冰杯倒轉擺放，冰凍效果更佳。</p><p>真空保冷　出街至啱</p><p>夏天天氣好，經常都會出去曬吓太陽，或者來個香港一日遊，但天時暑熱，出街買支冰凍飲品好快就唔凍，所以最好就自己帶個保冷壺，倒定冰凍的飲料，出到街隨時隨地都有得飲，而質料較佳的真空保冷壺一般都可有6小時的保冷作用，凍足全日。</p><p>1mm超薄真空層&#13;<br> 象印保冷專用水壺，0.8L容量，利用只有1mm薄的真空層來保溫，保冷6小時，行山行足幾個鐘都有冰涼的效果。&#13;<br> 原價：$498&#13;<br> 特價：$349（a）</p><p>伸縮飲管小朋友適用&#13;<br> 象印保冷專用水壺，容量0.6L，保冷效力6小時，備有伸縮飲管及斜揹繩，加上鮮豔的橙色設計，最適合小朋友使用。&#13;<br> 原價：$398&#13;<br> 特價：$299（a）</p><p>收身設計最慳位&#13;<br> TIGERMMB-0650保冷專用壺，容量0.65L，能保冷在8度以下達6小時，銀色不銹鋼加上修長的樽身，放在背囊非常慳位，跑步、踏單車亦最合適。&#13;<br> 售價：$198（a）</p><p>可愛圖案保冷杯&#13;<br> WinniethePooh保冷保溫杯，容量0.25L，保冷及保溫效力約有6至8小時，樽身纖巧，放喺辦公室或者帶出街一樣咁方便，另備有米奇圖案選擇。&#13;<br> 售價：$85（e）</p><p>多款顏色選擇&#13;<br> 有蓋的保溫杯，容量400ml，雙重物料構造加上中空設計，具保溫及保冷作用，若放進冰水，半小時內能維持在7度，備有紅、藍、黑、灰顏色選擇。&#13;<br> 售價：$98（d)</p><p>波浪杯身啱手形&#13;<br> 有480ml容量的保溫保冷杯，波浪杯身的造型，啱晒手形唔跣手，保凍及保溫效力約1小時，若加冰使用效果更佳。&#13;<br> 售價：$98（b）</p><p>便攜式冰袋/冰箱&#13;<br>戶外活動之選</p><p>有陣時一家人或者同三五知己去釣魚或者燒嘢食，帶個便攜式冰袋或者冰箱就最啱，只要加入冰粒或冰種，就可以一次過將飲品或食物雪凍，就算由朝早玩到夜晚都有凍嘢飲，簡真涼透心。</p><p>便攜式冰堡&#13;<br> 冰堡可攜式能源冰袋，只需在使用前放入冰格雪10小時或以上，然後將未冷凍的飲品放入冰堡內，便可將飲品冷凍長達8小時，備有不同尺寸選擇。售價：$165/8罐裝（h）</p><p>袋頂可作杯架&#13;<br> Rubbermaidblueice便攜式冰袋，可放入12罐飲品，放在桌面或地上時，袋頂還可放上2罐飲品，當作杯架使用，非常方便。售價：$119（c）</p><p>揹帶設計好方便&#13;<br> Coleman紅色冰袋，可放6罐飲品，並加入冰種使用，拉鏈設計，備有斜揹帶，方便攜帶。&#13;<br> 售價：$59.9（c）</p><p>尼龍料可機洗&#13;<br> SOMMAR保溫袋，闊26cm，高34cm，較高身設計，可放入支裝飲品，若加入冰袋使用，可加速冷卻飲品，全尼龍物料，可放入洗衣機內清洗。售價：$49（f）</p><p>體積小容易攜帶&#13;<br> Rubbermaidvictory冰箱，容量4.73L，可放入6罐罐裝飲品，若加入冰種或冰粒，可加速冷凍，24×18.5×17cm的細小體積，三五知己到沙灘或燒烤最啱用。&#13;<br> 售價：$129（c）</p><p>自製飲料冰桶最啱&#13;<br> 3.8公升的Rubbermaid冰桶，重3.4kg、有21.08×21.34×27.94cm大，最適合攜帶自製消暑飲品或糖水，備有防滴漏壺嘴，而特大闊口設計，方便清潔。&#13;<br> 售價：$109（c）</p><p>售賣點：</p><p>（a）崇光百貨　28338338　銅鑼灣軒尼詩道555號&#13;<br> （b）LOG-ON　22655333　九龍塘又一城UG01舖&#13;<br> （c）吉之島　28846888　鰂魚涌康山道2號康怡廣場南三樓&#13;<br> （d）francfranc　34273366　銅鑼灣百德新街2-20號恆隆中心2樓&#13;<br> （e）Trendyland　26248378　九龍灣德福廣場1樓F30號舖&#13;<br> （f）IKEA　31250888　沙田鄉事會路138號新城市中央廣場L3及L5&#13;<br> （g）日本城　22034216　銅鑼灣怡和街香港大廈1號閣樓&#13;<br> （h）冰堡國際有限公司　26057730</p></body></html>