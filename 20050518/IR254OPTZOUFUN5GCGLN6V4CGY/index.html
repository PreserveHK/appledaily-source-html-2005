<html><header><meta charset="utf-8"><title>XBOX360瘦身激白</title></header><body><h1>XBOX360瘦身激白</h1><p>XBOX360照片一早就喺網上盛傳，不過無人敢證實係真嘅，直到日前MicrosoftXBOX360MTV同日本舉行發布會正式曝光。新機搵嚟日本及歐洲設計師共同設計外形，靚仔度的確比舊XBOX好得多，而且機身更為縮細，呢兩點肯定令亞洲玩家更為受落！&#13;<br>今次喺L.A.嘅發布會，會場更安排喺一個歌劇館舉行，比PS3那邊坐得更多人之餘，音響效果就更為出色。講者背後安排咗一大班觀眾搞氣氛，成個發布會可謂毫無冷場，非常熱鬧。可能XBOX方面都知道規格已經曝光，所以只係輕輕帶過，改為介紹更多XBOX360玩法，筆者就覺得比PS3發布會Sell硬件有趣得多。&#13;<br>XBOX360同XBOX完全係兩個設計，靚仔晒，白色機，橫直任放，硬件配搭方面當然再度提升，圖像顯示能力亦會比XBOX更出色，已經有如一部小電腦！控制器都有唔少改動，使用全新無線接駁方式，取消記憶卡插槽，黑白兩按鈕移到上方變成「L」及「R」掣，同時又可經駁線轉回畀PC用。</p><p>簡化版Live免費玩</p><p>現時上Live都要畀費用，將來XBOX360可以免費接駁XBOXLiveSilver，可以話係簡化版Live，提供LiveVideoChat、下載新遊戲試玩以及預告動畫、遊戲新增關卡、地圖等，不過想真正上網多人對戰，仍然係付費XBOXLiveGold先玩到。XBOX360亦唔再定位於遊戲機咁簡單，預定提供全方位多媒體功能，欣賞儲存於電腦中電視節目、電影、音樂、影片和相片等多媒體檔案，並支援HDTV（1080i）同5.1音效，聲畫效果更出色。</p><p>XBOX360PROFILE&#13;<br> 處理器：IBMPowerPC3.2GHz&#13;<br> 顯示晶片：ATI處理器（10MBEDRAM）&#13;<br> 主記憶體：512MBGDDR3（700MHz）&#13;<br> 光碟機：12×DVDROM&#13;<br> 儲存：20GB硬碟&#13;<br> 擴充插頭：WiFia/b/g、Ethernet&#13;<br> 特別功能：支援HDTV/1080i、向下兼容舊有XBOX遊戲、無線控制器</p><p>注目遊戲公布：</p><p>好多玩家對XBOX最不滿是缺乏日本風格遊戲，XBOX360積極拉攏多位知名日本製作人投入遊戲開發，甚至搵嚟鳥山明同井上雄彥撐場，相信可改變XBOX玩電腦Game嘅「鮮明」形象。</p><p>《BlueDragon》</p><p>有《FF》之父稱號嘅坂口博信踢開SquareEnix，自資開公司投入XBOX陣營，頭炮玩最拿手嘅RPG，重搵嚟國寶級漫畫家鳥山明幫拖做人物設定，被外界譽為《FF》×《DQ》之作。系統創新點係角色設有類似召喚獸般嘅BlueDragon，每隻嘅外貌同能力均有不同，單睇畫面已令人相當之期待。</p><p>《LostOdyssey》</p><p>由坂口博信及部份《FF》班底製作嘅《LostOdyssey》，人設由《SlamDunk》主筆井上雄彥負責，詳細系統未明，屬少有嘅實驗作品。</p><p>《NBA2006》</p><p>運動遊戲係XBOX360強項，由VisualConcepts所製作的美國職籃運動遊戲NBA2k6，睇Demo就好似睇緊真人鬥波一樣！</p><p>XBOX發布會花絮</p></body></html>