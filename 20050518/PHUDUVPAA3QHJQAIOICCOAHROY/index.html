<html><header><meta charset="utf-8"><title>　　郭文緯赴菲打擊貪污 - 李八方</title></header><body><h1>　　郭文緯赴菲打擊貪污 - 李八方</h1><p>廉政公署前執行處首長郭文緯雖然喺○二年宣告退休，但係佢退休後似乎都重離唔開打擊貪污嘅工作，八方噚日就收到風，話被稱為亞洲貪污天堂之一嘅菲律賓，該國總統阿羅約夫人喺上星期，已經委任郭Sir做為佢打擊貪污工作嘅總顧問，郭Sir為港爭光揚威海外就唔在講，最重要係佢又有機會大顯身手嘛。&#13;<br> 聽講郭Sir呢次嘅委任期係三年，主要係打擊菲律賓政府部門嘅貪污情況。據聞郭Sir已經準備將香港廉記嘅模式引入菲律賓，包括一個專業執法團隊、有效率嘅司法系統，同埋加強與民間團體合作等，佢重好有信心會收到成效。香港以前貪污幾犀利可以話街知巷聞，八方都衷心希望郭Sir喺菲律賓做到成績。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>