<html><header><meta charset="utf-8"><title>蘭西情報課：美聯729黃老闆唔會停</title></header><body><h1>蘭西情報課：美聯729黃老闆唔會停</h1><p>美聯噚日公布中期業績，唔能夠唔提令到主席黃建業人氣急升嘅「美聯729物業專訊」，黃老闆除咗肯講初期使咗千三萬宣傳費外，咩數都唔肯講，佢話只係資源調配唔使好多錢，重希望呢份專訊可以玩到佢上天堂為止咁話。&#13;<br> 另外，美記澳門分行俾人放「炮仗仔」，自然成為焦點，黃建業喺記者會上話，估計係因為美記太積極，啲舖閂得夜過人、又唔跟人地圈貨玩法而得罪人，雖然佢哋對澳門政府有信心，但仍諗住放緩投資步伐，等件事淡化再前進云云……不過，當蘭西返到公司後，即刻收到佢哋嘅來電話有嘢更正，正確版本係，冇諗過修訂澳門嘅投資策略喎！&#13;<br> 電郵地址：nancy@appledaily.com</p></body></html>