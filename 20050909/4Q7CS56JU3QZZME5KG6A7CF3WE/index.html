<html><header><meta charset="utf-8"><title>又一村洋房770萬有找</title></header><body><h1>又一村洋房770萬有找</h1><p>香港高樓大廈多，想要多啲綠化都唔係咁易，有錢嘅就住花園別墅，不過隨時要億億聲至得。&#13;<br> 但原來想喺市區搵個平價嘅連花園單位，未必要好貴，美聯鄭嘉欣表示，又一村富豪苑地下一千零二十三呎單位，連八百呎花園，都係賣七百六十八萬，重平過屋苑式新盤嘅特色單位。原業主九八年用五百六十六萬買入，轉手執二百零二萬。</p></body></html>