<html><header><meta charset="utf-8"><title>iPodnano薄過支筆　照玩彩芒</title></header><body><h1>iPodnano薄過支筆　照玩彩芒</h1><p>最近網上謠言滿天飛，話iPodshuffle將會有大GB數新版本！昨日Apple在美國三藩市公布推出全新iPodnano，SteveJobs話iPodnano係自原版iPod推出後，一個最大嘅革命！因為佢擁有iPod全面功能，但機身就勁細到只有8.9×4×0.7cm（42g）。&#13;<br>&#13;<br>最恐怖係機身厚度重薄過支筆，但竟然重可以裝下一個1.5"彩色顯示屏，據稱佢同其他iPod功能完全看齊，可以睇相玩SlideShow；記憶體容量有兩種選擇，分別為2GB及4GB，機身顏色重有黑、白兩種選擇；電源都係使用傳統嘅內置電池，叉3個鐘就播足14個鐘！大家更關心嘅，當然係幾時有得買啦！答案係唔使等，香港蘋果電腦網頁已經開始接受訂購，2GB/$1,550，4GB/$1,900，以價而論，好似4GB抵買啲喎！&#13;<br>記者：朱崇德&#13;<br>&#13;<br>訂購網址：http://www.appleclub.com.hk</p><p>Profile</p><p>記憶體：2GB、4GB&#13;<br> 顯示屏：1.5”&#13;<br> 電源：內置電池&#13;<br> 尺寸：8.9×4×0.7cm&#13;<br> 重量：42g</p></body></html>