<html><header><meta charset="utf-8"><title>任達華首為人父封利是仔</title></header><body><h1>任達華首為人父封利是仔</h1><p>任達華、余錦基、苗僑偉與太太戚美珍等一班好友昨午在尖沙嘴新春團拜。任達華單獨赴會，他透露太太琦琦在家湊女，華仔說：「第一次多咗個人過農曆新年，BB女𢭃咗好多利是，佢公公婆婆封咗封大利是，我就係嚴父，只係封咗一封利是仔啫。」&#13;<br> <br> <spanclass>盼三年抱兩 &#13;<br> 琦琦坐月滿一百日，今日將出席名表品牌Omega活動，問華仔琦琦的收身成績如何時，他說：「未收身喎，唔使啦，佢都會繼續食嘢，我哋出年或者會再追多個，仔女都冇所謂，希望三年抱兩！」華仔又透露愛女令琦琦變化極大，令他感受到母愛的偉大，華仔說：「早幾日見到琦琦幫BB女執衫，重割愛埋自己個衣櫃，丟晒自己啲衫㖭，以前真係未見過佢咁樣，不過BB女真係好似佢，好溫順。」&#13;<br> 採訪、攝影：KellyCheck</spanclass></p></body></html>