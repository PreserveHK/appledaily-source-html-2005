<html><header><meta charset="utf-8"><title>咬蘋果：「漫」動作2<br>《霹靂狂龍》以快打漫港漫VS日產</title></header><body><h1>咬蘋果：「漫」動作2<br>《霹靂狂龍》以快打漫港漫VS日產</h1><p>鬥數量，今年日本漫畫一定多過港產新書；講親切，始終都係玉郎、馬Sir、劉雲至係陪住港漫迷成長嘅漫畫家！始終……或者係理應，漫畫書先至係漫畫節嘅主角，所以無論港漫、日漫，漫畫迷都應該要支持。講到底漫畫家最希望喺簽名會上見到嘅，係Fans手執一袋二袋精品之餘，會用兩隻手指夾住一本漫畫書！&#13;<br>記者：馬慶武&#13;<br>攝影：楊錦文、陳盛臣</p><p>（左）黃玉郎&#13;<br> 《霹靂》故事發揮潛力大，7年嚟太忙一直冇時間延續落去，今次搵到最佳人選嚟合作，有信心所以先喺漫畫節強勁推出。&#13;<br> &#13;<br> （右）葉明發&#13;<br> 鍾意現代擊技漫畫，唔只打到拳拳到肉，重會有大量軍事設備登場，場面保證壯觀。</p><p>港產漫畫　本本大作</p><p>唔算熱鬧，惟有講句貴精不貴多！今年除咗產品玩Crossover外，港產漫畫新作一樣照玩，玉皇朝有黃玉郎加葉明發，延續7年前「霹靂」嘅《霹靂狂龍》；天下就有馬榮成近年得意作《神武紀》第二輯，以現代版「風雲」乘入三國時代。當然，重有曾經係書展、漫畫節嘅大件事，Fans年年等到頸長，劉雲傑嘅Feel100%最新一期登場！</p><p>《霹靂狂龍》12期打勻日韓（$14/玉皇朝）</p><p>新一輯《霹靂狂龍》預計12期完，但一班主角已打勻世界，日本、韓國、美國都係地盤。</p><p>《神武紀2》風雲唔露面（$14/天下）&#13;<br></p><p>《神武紀2》玩三國年代，歷史人物一一會登場，至於會唔會改歷史？馬Sir話要賣關子喎。</p><p>年刊Feel100%結局前篇（$35/文傳）</p><p>不定期刊變年刊，Feel100%出足十幾年終於出到15期結局前篇，想知陪足我哋十幾年嘅主角們結局會點？既然已經見到出口，係時候「的」起心肝追番喇！</p><p>果醬正式完結（$38/文傳）</p><p>林祥焜嘅果醬會喺今年一連推出兩期，故事會有一個圓滿結局，「Twister」重出江湖！</p><p>日本漫畫後浪前浪齊齊冚到</p><p>熱辣登場，有《死亡筆記》第一部嘅完結篇，結局絕對震驚。經典重生，有龍珠完全版後兩期，終於可以儲齊一套擺得靚靚。想從頭開始，亦有《消防員的故事》作者賽車新作《Capeta》。嫌港產唔夠多唔夠喉嘅漫畫迷，一於掃盡新舊日漫，再領會去完漫畫節應有嘅滿足幸福感。</p><p>《死亡筆記7》結局出人意表（$30/文傳）</p><p>係第一部嘅完結篇，結局出人意表，死神會企喺邊一便？會否打破邪不能勝正定律？</p><p>《WaqWaq1》人設夠搶（$28/文傳）&#13;<br></p><p>以神、人、機械體關係為主題嘅漫畫，作者藤崎　嘅人設依然搶眼吸引。</p><p>《ComicFansSpecial》主打短篇（$28/天下）&#13;<br></p><p>ComicFans別冊，內裏收錄大量短篇故事。另同場亦會有ComicFans8月號發售（$38）。</p><p>《龍珠完全版》33、34畫上句號（$55/文傳）</p><p>$55一期嘅完全版，儲得嘅都定必係忠實Fans，今次漫畫節最後兩期齊出，為此經典大作嘅魔人布歐篇畫上句號！</p><p>《Capeta1、2》重投魅力男（$33/玉皇朝）</p><p>畫完救火再畫「舞吧！昴」，曾田正人終於重投熱血、男性化題材懷抱，講述賽車手嘅成長歷程。</p><p>《CatStreet》繼續少女（$28/玉皇朝）</p><p>《花樣男兒》作者最新作，少女漫畫一向有捧場客，今次名牌出品，定要支持。</p><p>攤位：&#13;<br> 玉皇朝　C8&#13;<br> 天下　D42-43&#13;<br> 文傳　B50-51（本地漫畫）&#13;<br> B68-69（日本漫畫）</p><p>精選現場節目</p><p>Cosplay要睇，Isabella玩Cosplay更加要睇！重有大班索女嘅GameGirl大賽、《鋼之鍊金術師》歌曲主唱者北出菜奈嘅現場Show，都要Mark定時間，鎖緊目標以防走雞。</p><p>XZone</p><p>HeartbeatSemi-Final&#13;<br> 每日	13:00-15:00&#13;<br> 8月2日	14:30-17:00HeartbeatFinal&#13;<br> &#13;<br> TheOneBandCompetition&#13;<br> 每日	19:30-21:00&#13;<br> 8月2日	18:30-19:00頒獎</p><p>TheOneBandCompetition&#13;<br> 每日	19:30-21:00&#13;<br> 8月2日	18:30-19:00頒獎</p><p>展館舞台</p><p>7月29日&#13;<br> 13:00-13:45GameGirl大賽&#13;<br> 14:45-15:15Stephy×MIMO派對&#13;<br> 15:30-16:45漫畫人物扮嘢大賽</p><p>7月30日&#13;<br> 13:30-14:45漫畫人物扮嘢大賽&#13;<br> 15:00-15:30高達對戰卡大賽&#13;<br> 15:45-16:30GameGirl大賽&#13;<br> &#13;<br> 7月31日&#13;<br> 12:45-14:00漫畫人物扮嘢大賽&#13;<br> 15:15-15:45IsabellaCosplay造型全接觸&#13;<br> 16:00-16:30陳列《巖窟王》AnnaSui設計之服飾、於AXN攤位D41免費派發《巖窟王》海報&#13;<br> 18:30-19:15第13屆遊戲王總決賽&#13;<br> &#13;<br> 8月1日&#13;<br> 12:45-14:00漫畫人物扮嘢大賽&#13;<br> 14:15-14:45高達模型名人速度賽&#13;<br> 15:30-16:00《鋼之鍊金術師》歌曲主唱者北出菜奈表演&#13;<br> 15:45-16:30GameGirl大賽&#13;<br> &#13;<br> 8月2日&#13;<br> 12:45-14:00漫畫人物扮嘢大賽&#13;<br> 14:15-15:00GameGirl大賽總決賽&#13;<br> 15:15-15:45香港電擊高達模型王大賽2005</p><p>重點主筆簽名會</p><p>7月29日&#13;<br> 14:00-15:00黃玉郎（玉皇朝）&#13;<br> 14:00-15:00馬榮成＋鐵人兄弟（天下）</p><p>第七屆漫畫節2005</p><p>時間：&#13;<br> 7月29日至8月1日（11:00-22:00）&#13;<br> 8月2日（11:00-20:00）&#13;<br> 地點：灣仔香港會議展覽中心&#13;<br> 票價：$20</p></body></html>