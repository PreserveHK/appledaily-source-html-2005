<html><header><meta charset="utf-8"><title>霆鋒留住舊愛背影</title></header><body><h1>霆鋒留住舊愛背影</h1><p>謝霆鋒最近出碟，佢之前接受電台訪問，其間重提到舊愛王菲。霆鋒話𠵱家佢個鋼琴重放咗張舊女友嘅背影相，佢話：「呢張相係我同佢鬧交時影嘅，佢背住我，我覺得影時有好深嘅意義。」主持人問佢係咪有啲唔捨得，霆鋒話：「有啲想留低就留低，冇感覺嘅就唔會留低。」霆鋒又話就算第時再有女友，都唔會一齊紋身。</p></body></html>