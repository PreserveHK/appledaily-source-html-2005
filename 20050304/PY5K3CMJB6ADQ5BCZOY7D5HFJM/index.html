<html><header><meta charset="utf-8"><title>現代Demo車原廠檢定兼送3年保養</title></header><body><h1>現代Demo車原廠檢定兼送3年保養</h1><p>每逢代理有經理車或Demo車減價發售，一定會引發車迷爭相搶購。車價平咗當然係理由，但係品質有保證先係二手車用家最關注嘅問題。現代汽車推出呢幾架經理車、Demo車，全部通過原廠檢定測試，有品質保證書之外，買家重可以享有代理嘅3年原廠保用，售後服務同買新車無乜分別！&#13;<br>&#13;<br>記者：馬慶武&#13;<br>攝影：林栢鈞</p><p>SantaFe2.7招牌SUV里數少</p><p>平接近兩萬蚊，行車里數唔夠兩千公里，呢架現代招牌SUV一定係今次車展最抵買之選。四驅系統配合加減波箱足以應付全天候環境，而且車廂尾廂都夠闊夠大，實用程度滿分！&#13;<br> &#13;<br> 製造及首次登記年份：04年&#13;<br> 手數：0&#13;<br> 行車里數：1,900km&#13;<br> 牌費：05年10月&#13;<br> 當年車價：$194,900&#13;<br> 二手叫價：$175,000</p><p>Trajet2.07人車夠寬敞</p><p>9個月牌費，行咗唔夠3千公里，除咗車價之外，呢架7人車真係同新車無乜分別。2+2+3編排嘅座椅都好寬敞實用，要數缺點嘅話，唯有係不設趟門，上落無咁方便。&#13;<br> &#13;<br> 製造及首次登記年份：04年&#13;<br> 手數：0&#13;<br> 行車里數：2,800km&#13;<br> 牌費：05年11月&#13;<br> 當年車價：$164,615&#13;<br> 二手叫價：$148,000</p><p>Getz1.304年款實用小車</p><p>今次現代Demo車中最搶眼嘅就係呢架紅色車身Getz，屬深受香港車迷歡迎嘅1,300cc慳油實用車款。只係行咗5千多公里，重有牌費至今年6月。&#13;<br> &#13;<br> 製造及首次登記年份：04年&#13;<br> 手數：0&#13;<br> 行車里數：5,400km&#13;<br> 牌費：05年6月&#13;<br> 當年車價：$99,800&#13;<br> 二手叫價：$85,000</p><p>Matrix1.810萬唔使新車一樣</p><p>實用揭背小房車，而且重係較大路嘅黑色車身。行車里數3,200km，同新車真係無乜分別，唔使10萬嘅車價買到一架新車一樣嘅1.8房車，真係幾抵！&#13;<br> &#13;<br> 製造及首次登記年份：04年&#13;<br> 手數：0&#13;<br> 行車里數：3,200km&#13;<br> 牌費：05年7月&#13;<br> 當年車價：$115,000&#13;<br> 二手叫價：$98,000</p><p>Sonata2.0真皮內櫳牌費至11月</p><p>現代最熱門車系Sonata2.0，擁有斯文大方嘅外形，一雙車頭燈更甚有歐洲名車風範。最抵係牌費到今年尾，而車價重平過新車價4萬蚊有多！&#13;<br> &#13;<br> 製造及首次登記年份：03年&#13;<br> 手數：0&#13;<br> 行車里數：19,000km&#13;<br> 牌費：05年11月&#13;<br> 當年車價：$137,800&#13;<br> 二手叫價：$96,000</p><p>XG2.5銀色豪房內外俱新</p><p>豪華房車XG嘅2.5版本，雖然係03年製造，但車身內外都保養極好。真皮車廂重有電動座椅，桃木表板、前後排都設有手枕，貴氣十足。&#13;<br> &#13;<br> 製造及首次登記年份：03/04年&#13;<br> 手數：0&#13;<br> 行車里數：12,500km&#13;<br> 牌費：05年3月&#13;<br> 當年車價：$172,700&#13;<br> 二手叫價：$138,000</p><p>XG3.0頂級房車平足6萬</p><p>屬現代頂級豪房，當年新車價過二十萬。加減波、電動座椅等設備齊全，而且擁有3,000cc排氣量，力量充沛，坐滿5個人都可以輕鬆加速。&#13;<br> &#13;<br> 製造及首次登記年份：03年&#13;<br> 手數：0&#13;<br> 行車里數：10,400km&#13;<br> 牌費：05年12月&#13;<br> 當年車價：$205,000&#13;<br> 二手叫價：$143,000</p><p>Tucson2.7大型SUV夠形夠抵</p><p>外形極富肌肉感，威猛霸道，V6引擎最大馬力輸出達173ps，足以應付日常使用有餘。以此受歡迎車款嚟講，加上本身車價已經夠低，值得考慮。&#13;<br> &#13;<br> 製造及首次登記年份：04年&#13;<br> 手數：0&#13;<br> 行車里數：4,400km&#13;<br> 牌費：05年10月&#13;<br> 當年車價：$168,000&#13;<br> 二手叫價：$151,000</p></body></html>