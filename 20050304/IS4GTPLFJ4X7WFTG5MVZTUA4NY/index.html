<html><header><meta charset="utf-8"><title>配角臨場加戲升主角<br>Isabella玩猛鬼十法失控嚎哭</title></header><body><h1>配角臨場加戲升主角<br>Isabella玩猛鬼十法失控嚎哭</h1><p>梁洛施（Isabella）本來在電影《見鬼10》中大部份是群體戲演出，但由於她演戲時收放自如，導演彭氏兄弟決加她戲份，讓她做女主角。而Isabella在戲中有一場嚎哭戲，她一度拍到收唔到聲，要助手和經理人上前安慰。</p><p>由陳可辛監製、彭氏兄弟執導的《見鬼10》，由陳柏霖、梁洛施和楊淇演出，該片是Isabella首部擔演的電影，在開鏡數天後，Isabella已完全投入角色。&#13;<br> 劇情講述Isabella和陳柏霖、楊淇等企圖玩盡十種最猛的見鬼方法，在玩了頭幾種後，已經有人無故失蹤。<br> &#13;<br> <spanclass>演繹收放自如 &#13;<br> 而有一場戲講述Isabella躲在家中不停顫抖，演繹得收放自如，連陳可辛都讚她演技出色。本來Isabella大部份的戲份都是群體戲，由於她表現出色，彭氏兄弟遂主動加戲份給Isabella，令她十分驚喜。&#13;<br> Isabella說：「我睇過以前彭氏兄弟拍嘅大部份電影，我好榮幸能夠參與呢套戲，最難得係佢哋對我有信心，肯放心用我做女主角，我好多謝佢哋同陳可辛畀我呢個機會。」<br> &#13;<br> <spanclass>另一海報頂上 &#13;<br> Isabella拍嚎哭戲時，一度收唔到聲，要助手和經理人上前安慰，對此Isabella說：「我之前培養咗好耐情緒，結果一喊不可收拾，好似崩潰咁，我第一次喺銀幕前喊成咁，雖然感覺唔好受，但好有滿足感。」&#13;<br> 另外，早前《見鬼10》的甩眼珠海報太恐怖，結果遭巴士站廣告牌公司、卡拉ＯＫ等禁貼，於是電影公司惟有以另一款宣傳海報替換，以眾主角瑟縮在泰國街頭「敲碗招鬼」的劇照套入其中。</spanclass></spanclass></p></body></html>