<html><header><meta charset="utf-8"><title>Fiberops+GDS日本街牌新浪潮</title></header><body><h1>Fiberops+GDS日本街牌新浪潮</h1><p>眼見近來猿人Ape風再吹，就算日圓高企，自問係潮流人當然唔少得一件猿人Tee傍身，俾水貨舖頭賺多一筆亦在所難免！不過其實想買質素高的日本StreetFashion，選擇亦有好多，好似以裸女及軍事作招徠的Fiberops、男女裝都有齊兼開埋專門店的GDC都有行貨專門店代理，重會Keep住返新貨，廢話唔講！Fiberops、GDC今季新貨𠵱家就畀你先睹為快！&#13;<br>&#13;<br>記者：胡卓琳&#13;<br>攝影：陳盛臣&#13;<br>Model：AlexE.@StarzPeople</p><p>Fiberops洗水牛年代</p><p>解構Fiberops品牌名稱，即Fiber=fabric(結構或質地纖維)；Ops=Optic/Vision（視覺）。淨係睇個名就足見這群Fiberoperators對潮流前瞻性都有着自己的一套獨特想法。Fiberops於2002年春夏季於東京首次發表作品，其創作動力源自紐約graphicdesignerAnthonyHarrison及聖地牙哥的FashionDesignerAlyasha。加上來自東京的Ucci及香港的Tabo負責發行工作，這個跨越國界的組合，威力當然唔可以看小。&#13;<br> 忠於品牌「謝絕平庸」的宗旨，Fiberops當然是非一般的創意之作。今季作品融合軍事、文學、歷史、電影、色情文化、hardcorepunk、60'sSoul、滑板運動及流行活動等元素，巧妙地以Fabric及Graphic展現品牌街頭時裝的號召力。值得一提，係Fiberops用心創作的洗水牛仔褲，其受歡迎程度係毋庸置疑，連余文樂同李燦森都係Fans。</p><p>售賣點：Exit（27221751）&#13;<br> 尖沙嘴漆咸道南73號地庫</p><p>GDC七彩TeeTime</p><p>為雜誌和廣告擔當Stylist的熊谷隆志於1999年與3位朋友一起創立GDC，品牌起初以郵購方式售賣，後來希望將GDC更加發揚光大，以致身邊朋友都可以穿上自己設計的衣服，GDC於00年正式生產男女裝系列，由於設計大受歡迎，全日本共開設超過50個銷售點，並於01年8月和02年6月分別於仙台及東京開店，而香港亦有幸成為GDC於日本以外第一間海外專門店。&#13;<br> GDC主腦人熊谷隆志來過香港咁多次，唔多唔少都知道香港人貪新鮮的性格，港人又點會只係喜歡顏色單調的Tee，因此GDC今季的Tee來了個新的突破，一改向來低調沉實的形象，於今季推出不同Color的Tee，而圖案則以”Surf”滑水為題，十分有趣！</p><p>Accessories同樣新鮮</p><p>在香港擁有一間專門店的GDC，貨品當然唔可以少，新貨之中，Accessories小物亦要夠齊全，GDC今季就力撐腰帶，不同顏色的配搭，加上價錢大眾化，絕對值得投資。</p><p>售賣點：GDC（27362371）&#13;<br> 尖沙嘴新港中心135-136號舖</p></body></html>