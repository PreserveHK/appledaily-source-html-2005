<html><header><meta charset="utf-8"><title>701收料站：安瑞科預期績優</title></header><body><h1>701收料站：安瑞科預期績優</h1><p>安瑞科控股（8289）上市時以全配售方式發售，貨源盡落芬佬同大戶手上，夠晒歸邊。上市頭兩日炒高之後，回吐咗一大輪，近日股價又見異動。經紀黃話，隻股即將在本周四公布第三季業績，如無意外，應該會好靚仔。&#13;<br> 安瑞科喺10月中，以每股1.50元招股上市，集資約1.7億元。由於以全配售方式發售，街貨欠奉。掛牌首日勁升近3成，及後保薦人行使超額配股權，有投資者獲利套現，股價一度回落至1.70元，但無耐隻股又再回升，上周五升6.58％，收2.025元，成交股數851萬股，金額1714萬元。&#13;<br> 經紀黃話，安瑞科雖然係創業板股，但所從事的燃氣設備製造，喺大陸需求量大，屬高增長公司，就連招股書中的盈利預測升幅亦好誇張。而最緊要係安瑞科的同系公司新奧燃氣（2688），上市多年成績有目共睹，成功由創業板轉去主板掛牌，兼且一路都係基金愛股，所以有人憧憬安瑞科可步新奧後塵。&#13;<br> 慕容小初</p></body></html>