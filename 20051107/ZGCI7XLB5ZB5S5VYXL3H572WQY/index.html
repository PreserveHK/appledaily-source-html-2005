<html><header><meta charset="utf-8"><title>噴香水點蠟燭助入眠<br>徐子淇穿萬元睡衣夢香甜</title></header><body><h1>噴香水點蠟燭助入眠<br>徐子淇穿萬元睡衣夢香甜</h1><p>徐子淇前晚穿上價值一萬元的喱士睡裙，在中環出席一睡衣派對活動。自封睡公主的徐子淇謂每晚雖然只睡六小時，但她十分注重睡眠環境，睡前一定要在被鋪上噴香水及點蠟燭，因而試過蠟燭燒着房間窗簾，幸好窗簾夠厚，未致發生意外。</p><p>徐子淇、LisaS.及施念慈前男友、日籍男模中田祖前晚在中環蘇豪，出席由Manhattan信用卡舉行的「DaretoDream」睡衣派對，並與信用卡高層大玩掟枕頭。</p><p>聞到燶味即刻醒</p><p>徐子淇前晚特穿上由英國設計師設計、價值一萬元的兩層喱士睡裙，她更自封睡公主，指每晚雖然只睡六小時左右，早上九時一定會準時起床，但對睡衣及環境十分講究，她說：「我着靚睡衣純粹為自己享受，唔係為第啲人，睡衣咁私人一定要自己揀，唔使人送，瞓嘅被鋪一定要乾乾淨淨，臨瞓前會叫工人幫我唧香水落床，重要點住蠟燭瞓，試過有次窗簾被蠟燭燒着，好彩窗簾布夠厚，我聞到燒燶味即刻醒咗，冇發生意外。」</p><p>拒買睡衣給男友</p><p>LisaS.則表示喜歡穿絲質睡衣就寢，她說：「件睡衣舒服發個夢都會甜啲，不過就未試過裸睡，會凍親㗎嘛。」問她有否買睡衣給男友吳彥祖？她說：「冇呀，呢啲私人嘢都係自己買好啲。」另外前晚她決絕表示一定會盡快返北京學普通話，她說：「呢個係我人生目標嚟。」&#13;<br> 採訪：JessicaNgan&#13;<br> 攝影：EdwardChou</p></body></html>