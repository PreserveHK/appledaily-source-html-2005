<html><header><meta charset="utf-8"><title>李詩韻斥朱慧敏自動送上門</title></header><body><h1>李詩韻斥朱慧敏自動送上門</h1><p>李詩韻、邵美琪、洪天明及胡諾言一班《佛山贊師父》演員，昨日出席在愉景新城舉行的《無綫38週年台慶巡迴展覽》，並由邵美琪負責為醒獅點睛及舞龍頭。</p><p>力撐梁榮忠</p><p>朱慧敏與梁榮忠早前在車廂激吻成為近日新聞人物，同是港姐出身的李詩韻昨日竟大彈師妹朱慧敏而力撐梁榮忠，她說：「忠仔做咗咁多年，有佢嘅位置，朱慧敏始終係新人，亦都破壞港姐形象。大家都係呢個圈，但係佢話唔知人哋有女友，一個女仔咁快同人哋咁close，一定係女仔蝕底，有時亦會畀錯signal人哋；上得人哋車，人哋會以為佢受媾，不過我接觸過忠仔，佢冇特別放電或者想做啲媾人嘅嘢。」&#13;<br> 此外，洪天明昨日踢爆胡諾言與李思欣拍拖，不過兩位當事人卻齊聲否認，胡諾言說：「我冇呀，反而洪天明有車過佢呀！」&#13;<br> 採訪：卓美娟&#13;<br> 攝影：何國豪</p></body></html>