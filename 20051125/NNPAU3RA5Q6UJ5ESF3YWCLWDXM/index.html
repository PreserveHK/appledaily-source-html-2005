<html><header><meta charset="utf-8"><title>　　民主派喺海外玩封嘴 - 李八方</title></header><body><h1>　　民主派喺海外玩封嘴 - 李八方</h1><p>民主派今次去歐盟講政府。八方聽人講，對比起台灣佬，香港班民主派得到嘅待遇真係麻麻地，有歐盟議員重玩大遲到，搞到班議員要呆等。&#13;<br> 啲台灣佬去歐盟游說，真係擺明車馬希望借國際力量製造輿論，但唔知布魯塞爾係咪凍得滯，一向敢言同要求透明度嘅民主派，個個突然唔敢講嘢，有議員想講兩句，表達吓自己意見，都俾某議員喝住唔准講，結果大家齊齊封嘴，個個都淨係講啲新聞價值冇咁高嘅嘢，搞到八方冇功課交。&#13;<br> 如果日後嘅trip都係咁，睇怕做民主派隨團採訪記者都冇着數，不如留番香港打電話好過，因為班議員喺電話就乜都敢講，自由得多。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>