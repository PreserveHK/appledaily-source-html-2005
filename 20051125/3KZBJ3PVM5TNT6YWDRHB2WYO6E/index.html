<html><header><meta charset="utf-8"><title>at17練氣開騷　二汶打拳減20磅</title></header><body><h1>at17練氣開騷　二汶打拳減20磅</h1><p>at17的盧凱彤（Ellen）和林二汶將於下周二在灣仔藝術中心舉行「變變變at17演唱會」，今次是她們入行後第一次的售票音樂會，演唱會更由原本的六場加至七場。為了有出色表現，at17積極玩kickboxing練氣，二汶更因而甩掉二十磅。</p><p>女子組合at17正地獄式排練首個售票演唱會，最近更經常玩kickboxing，減肥之餘又可練氣。原來二汶七月時已開始學kickboxing，經數個月努力，已減去近二十磅，令她開心不已。</p><p>歌手聞運動縮沙</p><p>二汶日前說：「我咁多年嚟都係肥妹豬一名，之前試過好多唔健康嘅減肥方法，以為唔食嘢就可以瘦，最終得塊面瘦，身形睇落去都係肥。」&#13;<br> Ellen則指最近出席公開場合時，被不少女歌手詢問減肥方法，她笑說：「好多女歌手都讚我哋瘦咗好多，重好有興趣咁問我哋點減，但佢哋聽到要做運動時，個個表現得冇乜興趣，我諗佢哋太忙冇時間啦。」&#13;<br> 二汶謂雖然對零食不感興趣，但吃正餐時總能吃下整個飯盒，這亦是她減肥的致命傷，她說：「冇辦法啦，好多時做嘢要餓成幾個鐘先有時間食飯，餓到可以食得晒成個飯盒，而且我最鍾意食餐肉蛋飯。」對於原定六場的演唱會爆滿而加開一場，at17感到非常高興，Ellen表示要多謝歌迷和好友的支持，她更承諾到時必會盡心演出。&#13;<br> 採訪：李珮洳　攝影：陳慧安&#13;<br> 場地提供：亞洲營養學會&#13;<br> 髮型：DerrickNg@Chin.G　服裝提供：Nike</p></body></html>