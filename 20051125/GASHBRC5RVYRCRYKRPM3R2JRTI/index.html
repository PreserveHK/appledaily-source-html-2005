<html><header><meta charset="utf-8"><title>唐寧扮律師苦念對白</title></header><body><h1>唐寧扮律師苦念對白</h1><p>唐寧近期忙於拍攝無綫新劇《潮爆大狀》，飾演一名律師，雖然她為童星出身，戲齡甚深，不過對拍攝《潮》劇竟視為人生一大挑戰，原因是她從未試過要念如此又長又艱深的對白，故不敢怠慢，每天收工後都馬上趕回家中讀稿做功課。</p><p>狂食螺絲</p><p>唐寧日前接受本報電話訪問時說：「今次做嘅律師角色，好多場戲都喺庭上講嘢，唔錯得，對白次序亦唔可以調亂，所以都有難度，我試過拍一場庭上戲，嗰日唔知做乜嘢事，係咁食螺絲，NG咗好多次，我只係不停向工作人員同演員講唔好意思。我諗今次拍完呢套劇後，第日遇到任何劇本嘅對白都唔使慌張，實應付到呀！」&#13;<br> 採訪：朱倬誼　攝影：林德雄&#13;<br> 髮型：James@Lobby　服裝、場地：Bauhaus</p></body></html>