<html><header><meta charset="utf-8"><title>OKWAPA236喪滲陣陣Kitty除</title></header><body><h1>OKWAPA236喪滲陣陣Kitty除</h1><p>台灣大廠OKWAP，最近新返咗一部HelloKitty專機－－A236，攞住佢出銅鑼灣街頭晒，耳際不時爆出「嘩！係Kitty呀！」，可能機身顏色特別之故，又或者機身發出陣陣Kitty「除」，只係數分鐘，前後已經有幾個女仔走嚟查詢兼試玩。而最令記者佩服嘅，係每個人竟然只將部手機擰來擰去欣賞，連裏面有冇鏡頭、MP3鈴聲等已經唔再理！&#13;<br>&#13;<br>記者：陳國輝　&#13;<br>攝影：陳偉強　&#13;<br>ImageGirl：Kathy&#13;<br>鳴謝：JCShop（31022783）</p><p>A236乃來自台灣手機製造商OKWAP之手，喺香港雖然唔多人識，不過喺台灣就Hit到爆！唔講唔知，原來A236已經係OKWAP第五款HelloKitty主題手機，前者重有A263、A267、i516以及166四款；另外，旗下更推出過「大頭狗」、「小熊維尼」等特別版，可謂冧盡天下少女！雖然台灣版A236另出黑、白、紅等唔同顏色，但本港代理暫時只引入HelloKitty特別版，擺明只係針對女性玩家！</p><p>「Kitty迷」撐到底！</p><p>喺銅鑼灣時代廣場，記者即場訪問咗兩位對HelloKitty各有睇法嘅女Sales，佢哋試玩過A236之後，得出以下結論！</p><p>Gina　粉紅色太女仔</p><p>其實我對HelloKitty冇特別好感，尤其係機身採用粉紅色嘅話，似乎太女仔；不過，機仔細細原來已內置手寫功能，都算幾特別，如果有埋MP3鈴聲更好！</p><p>Ivy　Kitty介面好靚</p><p>我有時都會買HelloKitty收藏品，當第一眼見到A236嗰陣，真係俾佢嘅外形吸引住！尤其係打開目錄嗰陣，Kitty介面真係好靚……原來重有內置相機？唔重要啦！</p><p>手袋包裝最搶眼</p><p>機盒以手袋設計為裝飾，唔只袋身印有大頭Kitty，更採用防水質地，平時可以拎出街用。機身內外嘅Kitty主題都非常豐富，目錄鍵、數字掣、機面及機背都印有Kitty及心形圖案；打開Menu嗰陣，重有12款HelloKitty角色圖案，夠晒精采絕倫！當然亦唔少得Kitty遊戲及Wallpaper，喺朋友生日嗰陣Send個「生日Kitty」MMS畀對方，一定開心死！</p><p>迷你手寫板輸入</p><p>A236屬於一款滑蓋式手機，趟出機蓋後，數字鍵唔單止可以用嚟打電話，佢重係一塊手寫板㖭！利用機頂上方嘅Stylus，玩家寫SMS就更加方便。此外，機身還配備VGA鏡頭連補光燈；機內則配置英漢辭典、FM收音機以及星座配對等娛樂功能，作為一部HelloKitty主題手機，睇得又玩得，總算交足功課啦！</p><p>Profile</p><p>制式：GSM900/1800/1900&#13;<br> 體積：41×81×25mm&#13;<br> 重量：80g　&#13;<br> 屏幕：6萬5千色&#13;<br> 通話時間：120-210分鐘&#13;<br> 備用時間：70-130小時&#13;<br> 主要功能：中英文手寫輸入、30萬像素鏡頭連閃燈、Kitty主題介面、兩款Kitty遊戲、64和弦鈴聲、FM收音機、英漢辭典、星座速配&#13;<br> King'sPower（34268263）</p></body></html>