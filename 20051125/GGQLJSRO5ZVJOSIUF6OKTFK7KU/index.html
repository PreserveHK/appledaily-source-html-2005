<html><header><meta charset="utf-8"><title>創18洞80桿佳績<br>星級教室：任達華打高球技由心出</title></header><body><h1>創18洞80桿佳績<br>星級教室：任達華打高球技由心出</h1><p>任達華熱愛打高爾夫球，日前示範打高球時功架十足，原來他並沒接受過正式訓練，完全是無師自通。任達華又表示打高球令他領悟到做人要有品，並謂會以此信念教導女兒。</p><p>任達華打高爾夫球已經八年，從未跟導師學習，純粹打天才波。他透露當年在高球場做完訪問後，即愛上這運動，加上好友曾志偉和苗僑偉「慫恿」，一打便上癮。任達華透露最佳成績是打十八洞比賽時，比標準桿七十二桿僅高出八桿，即八十桿完成賽事，成績不俗，不過他謙虛地說：「都有待進步。」</p><p>學會平心靜氣</p><p>任達華日前在清水灣鄉村俱樂部打高球，他一再強調說：「我覺得打高爾夫球最強嘅唔係乜嘢技巧，而係自己嘅態度，一定要好平心靜氣，同埋好專注咁去打，咁樣先會打得好。高爾夫球畀我領略到做人嘅態度，我都一樣會用呢種態度去教女。」&#13;<br> 任達華講完這番理論後，拿起球桿準備揮桿，果然很專注，他說：「開球前最好做吓簡單嘅熱身運動，鬆一鬆筋骨。」任達華邊說邊高舉球桿，左右轉動腰肢，高球一揮而去。</p><p>欣賞艾爾斯</p><p>任達華及後又示範打高球的正確姿勢，他表示雙手應以交叠方式握住球桿，雙腳分開約肩膊闊度，半身微微向前彎曲，上桿過程中右膝保持曲度，雙手揮動球桿時，肩膊要配合扭動，緊接是下桿動作，一面彎身將右肘垂下近盆骨位，一面將重心轉移至左腳，再以平順的動作擊球，任達華說：「照住咁做，個球就會打得又遠又直。」&#13;<br> 問任達華最喜愛哪位高球明星，他說：「我欣賞艾爾斯（ErnieEls），我哋都係歐米茄代言人，好多年前重一齊喺瑞士打過波，佢不論技術定打波態度，都好值得我欣賞。」&#13;<br> 採訪：比華利　攝影：仇志德</p></body></html>