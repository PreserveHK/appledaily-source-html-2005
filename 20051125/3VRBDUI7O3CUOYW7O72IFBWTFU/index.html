<html><header><meta charset="utf-8"><title>紅桑子冧女計擱置</title></header><body><h1>紅桑子冧女計擱置</h1><p>「嘩，血流成河好恐怖！」無見Ryran咁耐，把口依然無收，「呢啲係紅桑子嘅汁液嚟㗎，熟到跌晒落嚟，被人踩踩吓，踩咗塊紅地氈出嚟就真。」Ryran話我點解咁嘥料唔摘嚟食，於是一邊食一邊摘了一大袋回去，話要做CheeseCake。翌日，他真的拿着一個紅莓芝士蛋糕來，「估唔到你去了加拿大讀幾年書，連整CheeseCake都學埋返嚟。」「無法啦！喺外國朋友少娛樂少，惟有成日喺屋企整嘢食！」不過，兩星期後，當他再次來摘紅桑子，想整餅冧女的時候，已經被「紅耳鵯」捷足先登！這種頭頂紅色的雀仔，最鍾意食紅桑子，常在附近的一棵大樹守候，一看見桑子轉為紫紅色，便飛撲下來搶食，好彩棵桑樹「乸」隔20呎左右便有棵桑樹「公」，容易讓蜜蜂傳播花粉，讓它開花結果，所以雖然每年只有一次收成期，但在三、四月份的一個月繁殖期內，都有排食啦！只是他的溝女大行動被迫延期啫！&#13;<br>（四十八）&#13;<br>&#13;<br>阿花</p></body></html>