<html><header><meta charset="utf-8"><title>普選夢<br>74歲黃伯俾胡應湘激親</title></header><body><h1>普選夢<br>74歲黃伯俾胡應湘激親</h1><p>七十八歲高齡長者擔心有生之年看不見普選到臨；年輕四載、七十四歲的黃漢深又何嘗不是？原以為特區回歸後，中央政府會信任香港這個「愛兒」，盡早賦予港人普選權利；八年過去，那一票仍然遙遙無期。那怕是拿着枴杖，動作較年輕人緩慢，黃漢深亦決定於十二月四日和平上街，感受充當「暴民」的滋味。</p><p>與其他長者一樣，年屆七十四歲的黃漢深，很怕在有生之年有一些心願實現不到，其中之一就是親眼目睹普選來臨。他說：「就算快極（普選），都要二○一二；但好似我咁嘅年紀，二○一二喎，真係唔知有冇眼睇到。」</p><p>中央應信任特區</p><p>黃漢深認為，香港樣樣俱備，普選條件成熟，中央理應信任特區，向港人提出普選時間表，令本港積極朝民主之路進發。他問：「既然中國收番香港，點解港人唔可以掌握自己嘅命運？我哋又唔係要搞獨立，為乜要咁驚？中央政府應該放心啲。」&#13;<br> 礙於於行動不便，黃漢深縱然有普選夢，原本不打算十二月四日上街；不過，胡應湘一句「暴民政治」，激發不少人心中怒火；黃漢深心中那一團火也爆發起來。</p><p>「唔好噏得就噏」</p><p>「嗰日聽到胡應湘話，用遊行爭取民主係暴民政治，我第一時間打個突，咁樣係好侮辱香港人嘅智慧。」黃漢深指，○三年7.1五十萬人上街遊行，明明凸顯了港人的理性及和平，無理由「浸過鹹水」的胡應湘，反而看不到事實。&#13;<br> 結果，黃漢深決將行動不便問題放低，希望那對老來多病痛的雙腳，能向後生仔展示何謂真正民主。他笑指：「我哋呢啲老人家，真係要教訓一下佢，唔好噏得就噏，我都要乘機感受一吓做『暴民』嘅滋味。」&#13;<br> 記者：許偉賢</p></body></html>