<html><header><meta charset="utf-8"><title>講大話玩血腥<br>ILoveYouBoyz嗱渣招谷票房</title></header><body><h1>講大話玩血腥<br>ILoveYouBoyz嗱渣招谷票房</h1><p>由商台DJ少爺占和Donald組成的騎呢男子組合ILoveYouBoyz，下月將舉行四場歡樂滿TourPartII之05壓軸導人向笑劇場——《龍兄鳳弟》，二人透露今次會有不少血腥打鬥演出，故近日要不時健身，又笑言為了谷票房，不惜講大話騙fans買飛入場。</p><p>由少爺占和Donald擔綱演出的《龍兄鳳弟》，故事內容圍繞兩個社團中人龍興和鳳娣為爭龍頭大佬之位，而展開一場龍爭虎鬥，屆時ILoveYouBoyz會以多個八、九十年代的經典造型亮相。</p><p>切合底線</p><p>由於今次表演不乏打鬥場面，故少爺占和Donald近日開始健身，務求練得一身肌肉來配合江湖人物造型。日前他們便抽空到九龍灣做gym，Donald表示童年時曾參加少林寺夏令營，故對武打有一定認識，他說：「我都算係有啲功夫底㗎，不過少爺占就會辛苦啲，因為佢對武打冇乜興趣。」少爺占則透露演出時會有一幕血淋淋的斬人場面，他說：「嗰場斬人場面真係會斬到啲腸標晒出嚟㗎，啲手又會斷晒，不過呢場戲唔會好恐怖，總之過到合法界線啦，而且啲觀眾一定會睇到笑。」</p><p>鬧爆賤男</p><p>至於嘉賓方面邀請名單中包括鄭中基、古巨基、草蜢及吳卓羲等，不過仍未落實。少爺占不惜耍手段谷票房，他笑說：「由於我哋想啲飛快啲賣晒，如果有吳卓羲fans問我哋邊一場睇到吳卓羲，我哋就答佢第一場啦，不過佢可能係第二場嘉賓嚟㗎，咁樣我哋就可以確保呃到好多人買唔同場數嘅飛，但係一切嘉賓未有咁快落實。」&#13;<br> 此外，Donald指若成功邀得鄭中基任嘉賓，表演當天會加插一項名為「鬧爆賤男」的環節，他解釋今年「賤男」這個稱呼十分流行，故屆時一定會叫鄭中基站在台上齊齊參與，Donald說：「佢自己都認自己係無賴啦，我相信佢一定唔會介意演出呢一part嘅。」&#13;<br> 採訪、攝影：李珮洳&#13;<br> 場地提供：君豪會</p></body></html>