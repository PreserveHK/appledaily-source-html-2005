<html><header><meta charset="utf-8"><title>LeeRyan遊埠忘形慘被通緝</title></header><body><h1>LeeRyan遊埠忘形慘被通緝</h1><p>英國男子組合Blue嘅成員LeeRyan，佢上年涉嫌怒打攝影師，被控刑事毀壞，結果被法庭罰款二百英鎊（約二千八百港元），點知阿Lee喺罰款期過晒都未見影，英國警方日前就向阿Lee發出通緝令。據講𠵱家阿Lee喺南非歎緊世界，而佢個發言人重以為件事早已經解決。𠵱家惟有希望阿Lee快啲返英國擺平件事啦。</p></body></html>