<html><header><meta charset="utf-8"><title>英200萬網友投票賀訂婚<br>祖迪羅、施安娜熱爆情侶榜</title></header><body><h1>英200萬網友投票賀訂婚<br>祖迪羅、施安娜熱爆情侶榜</h1><p>最近有英國女性雜誌喺網上舉辦咗個最受歡迎名人情侶嘅選舉，吸引成二百萬人投票，啱啱喺聖誕節先宣布訂婚嘅祖迪羅（JudeLaw）同女友施安娜美娜（SiennaMiller）順利登上榜首，可見佢哋的確係當今英國最有新聞價值嘅情侶。而美國女歌手BeyonceKnowles同男友Jay-Z亦唔失禮，排第二位，相反聲勢下滑嘅碧咸（DavidBeckham）同Victoria夫婦，連老友艾頓莊（EltonJohn）同大衞芬尼斯（DavidFurnish）呢一對都不如，只係排喺第六位。<br> &#13;<br> <spanclass>盧絲大輸家 &#13;<br> 而由另一網站舉辦嘅同類型選舉，亦有超過二萬個年齡由十二至十八歲嘅英國少女投票，最終由佐敦（Jordan）與PeterAndre當選年度最佳情侶，Beyonce就第二次榮膺年度女性，施安娜則獲選為最新潮女性；相反，年度大輸家就有盧絲（RebeccaLoos）、AbiTitmuss同BritneySpears等等。&#13;<br> 此外，雖然施安娜好想喺今年結婚，不過祖迪羅未必能夠滿足到女友嘅願望，因為祖迪羅話唔想佢哋嘅婚禮太受傳媒注目，所以希望等啲傳媒減低注意力時，先至舉行婚禮，所以分分鐘要等幾年。</spanclass></p></body></html>