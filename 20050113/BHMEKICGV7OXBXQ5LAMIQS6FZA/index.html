<html><header><meta charset="utf-8"><title>電腦展覽：美國三藩市直擊<br>MacworldExpo2005蘋果大小通吃</title></header><body><h1>電腦展覽：美國三藩市直擊<br>MacworldExpo2005蘋果大小通吃</h1><p>電腦科技產品，好多人都只識鬥強鬥快，不過SteveJobs剛剛在MacworldExpo2005公布推出嘅Macmini，可以說使出了一招漂亮的回馬槍；功能平實，但奈何價錢是Mac機中「從未如此平過」，新機落地震撼價499美元（港幣$3,900），隨時平過你買部BarebonePC，加埋靚仔小巧Design，就咁睇見都叫人想轉投陣營，一於大小通吃；同場重有部iPodshuffle，99美金就玩到512MB，相信將可承繼Podmini嘅神話。&#13;<br>&#13;<br>記者、攝影：朱崇德</p><p>落雨天依舊座無虛席</p><p>Macworld未開，網上流言已經滿天飛；正式開幕時，未計普通人士，齋計各地傳媒已經有百幾人，晨咁早7點鐘冒雨排隊等候SteveJobs嘅Keynote，正式開場更坐滿數千觀眾。新機發布亦無叫人失望，Macmini是蘋果電腦歷史上最平之機，iPodShuffle抵玩小巧到冇人信，一眾記者都唔知舉機影相定拍手好！</p><p>Macmini&#13;<br>蘋果最迷你桌面機</p><p>網上早盛傳Apple會出部廉價版Mac機，但Macmini一出場，一樣令人拍爛手掌，機身體積僅為6.5"X6.5"X2"細到僅如一部外置式燒碟機，重量亦只有29安士，簡直可以用掌上舞嚟形容。&#13;<br> Macmini可以形容為一部Barebone電腦，跟機只有主機一部，而Steve重教曉我哋一個新字「BYODKM」，即係BuyYourOwnDisplayKeyboardMouse，即係跟機唔會有顯示屏、鍵盤同滑鼠，自己買啦！不過價錢就超吸引，新機有兩款硬件規格（主要規格相同，主要是處理器及硬碟唔同），最平1.25GHzPowerPCG4/40GB型號只需港幣$3,900就買到！係歷來叫人最平弄到手嘅Mac機！&#13;<br> </p><p>入門機少有對應DVI</p><p>高階的1.42GHz型號只賣港幣$4,800；其他硬件規格還包括256MB記憶體（最高支援1GB）、Combo光碟機、ATIRadeon9200顯示卡等。擴充插頭則有FireWire400同USB2.0；最驚喜是對應DVI及VGA，即係PC玩家嘅顯示器、鍵盤同滑鼠均可順利過渡，好明顯係吸納埋PC用家。大家最關心嘅Wireless，佢一樣對應AirPort同Bluetooth，不過就須另購。平心而論，硬件規格同eMac有幾分相似，不過就比賣緊$6,200嘅eMac重平，Macmini抵玩程度由此可見！至於大家最關心嘅出機時間，預計會好快地在今個月22號，大家一定要有買機準備。&#13;<br> &#13;<br> MacminiProfile&#13;<br> 處理器：1.25GHz/1.42GHz&#13;<br> 記憶體：256MBDDR333&#13;<br> 顯示卡：ATIRadeon9200&#13;<br> 硬碟：40GB/80GB&#13;<br> 光碟機：ComboDrive&#13;<br> 體積：6.5"X6.5"X2"&#13;<br> 重量：1.32kg&#13;<br> 1.25GHzPowerPCG4/40GB港幣$3,900&#13;<br> 1.42GHzPowerPCG4/80GB港幣$4,800</p><p>iPodShuffle&#13;<br>名牌級數大陸價</p><p>iPod系列全球銷售已經突破100萬部，04年的銷售總額，相對03年以驚人增長500%，MP3全球市場佔已率達65%之大，不過Apple今次再投下一枚大炸彈，推出超平價版iPodShuffle。&#13;<br> 同以往iPod系列最不同處，是首度使用FlashRAM設計，容量分別有512MB及1GB，價錢分別為港幣$780及$11,70；機身設計好小巧，亦是歷來體積最細嘅一部，體積只如兩隻手指咁大！機面是iPod招牌的按鍵設計，不過由於機身太細，所以放棄了Display，不過就加入了隨機播歌，機頂收藏了一個USB插口，可以傳歌又叉電（內置鋰電池）。&#13;<br> iPodShuffle都可以講得上是最震撼登場的一部iPod，Keynote一完，馬上在美國的AppleStore發售，Steve打趣話展場外三個街口就有間，點知各地記者一完Keynote，全部先唔去睇新機展覽，個個掉轉頭走去買機！記者現場所見，長時間維持成百人排隊買iPodShuffle！相信新iPod是繼iPodmini後，另一部有機會帶來熱潮之機。&#13;<br> &#13;<br> 港幣$780（512MB）&#13;<br> 港幣$1,170（1GB）</p><p>周街聽iPodShuffle</p><p>同場中重有唔少不日推出嘅iPodShuffle嘅周邊產品，令聽歌更活自由。</p><p>會場花絮</p><p>每年嘅Macworld都吸引唔少世界各地嘅Fans同傳媒到臨，場面一啲都唔輸蝕畀COMDEX。</p></body></html>