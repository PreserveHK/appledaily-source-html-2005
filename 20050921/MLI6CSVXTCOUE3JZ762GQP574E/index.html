<html><header><meta charset="utf-8"><title>　　吳耀民離世前不忘新聞 - 李八方</title></header><body><h1>　　吳耀民離世前不忘新聞 - 李八方</h1><p>警察公共關係科總新聞主任吳耀民（NelsonNg）早前因肺癌不幸逝死，享年五十七歲，遺下太太同剛進入大學念書嘅女兒。由發現患病至離開人世，只有兩個月時間，新聞處、警隊同埋班行家都感到好突然同惋惜。喪禮本周五喺紅磡世界殯儀館舉行，周四晚設靈。佢嘅友好形容Nelson係一個好好先生，為人樂觀同負責。&#13;<br> Nelson浸會畢業，七七年加入政府，由助理新聞主任做起，九八年升為總新聞主任，並調入警隊服務。八方雖然專跑政治新聞，但每次向Nelson查詢，佢都知無不言。卧病之時重同八方講笑話「自己唔食煙都染病，真係六合彩都有得中。」喺佢生命最後一星期，重要求旁人開電視睇六點半節目，念念不忘新聞，令人敬佩。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>