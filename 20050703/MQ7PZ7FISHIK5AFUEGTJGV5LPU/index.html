<html><header><meta charset="utf-8"><title>闖入餐廳廚房　親手整Pizza</title></header><body><h1>闖入餐廳廚房　親手整Pizza</h1><p>我神探摩D每當肚子在「打鼓」時，都希望有一個熱騰騰香噴噴的Pizza送到嘴邊，原來一班「小蘋果」也常常有這個念頭，今天，他們更齊齊殺入薄餅餐廳的廚房，認識一件Pizza的誕生之餘，還親手炮製一個個獨家版本的Pizza，讓在場的朋友仔品嘗咁話。究竟他們在餐廳廚房是否搞搞震冇幫襯？做出來的薄餅入唔入得口？不如一齊睇睇啦！&#13;<br>記者：神探摩D&#13;<br>攝影：不倒翁&#13;<br>鳴謝：PizzaHut</p><p>壓扁Pizza底最緊要</p><p>「小蘋果」戴好衞生帽後，先來個廚房之旅，了解Pizza製作過程。甫進去，大家便留心地聽着負責人Alfred哥哥的講解，這裏不但有用作開麵粉的機器，以及能將搓好的麵粉壓成扁平的器具外，還有大型發酵櫃。唔講唔知，原來我們所吃到的Pizza，在廚師未放上餡料焗製前，要先在這個櫃內發酵。盛載發酵用批底的盤子上更備有刻紋，假若發酵完成後批底高出有關刻紋，便會將之棄掉，以保持水準。</p><p>Pizza餡料齊齊睇</p><p>看過批底的發酵過程後，又怎能不參觀製作Pizza和其他為客人提供美味小吃的地方呢！「小蘋果」看到一個又一個裝滿餐湯、意粉、雞翼的盤子、烘製Pizza的焗爐，甚至是一部簡簡單單的汽水機都感到新奇，紛紛向Alferd哥哥問個究竟。至於專責外賣的隊伍，除電單車之外，更備有一個內藏發熱線的外賣袋，就算在冬天期間，也可將送給客人的Pizza和各式美食，保持住熱騰騰的感覺，可謂照顧周到。</p><p>落手落腳創風格</p><p>參觀完廚房，當然是嘗試自己整Pizza的最佳時機，合共八位「小蘋果」分成兩組，每組可選擇千島汁和普通茄汁的批底去做，經Alfred哥哥簡單介紹後，大家便開始戴上手套，並將適量的餡料（如粟米、肉粒及火腿等等）放進量杯內，隨後再均勻地撒在批面。究竟他們動手整Pizza時的情況是怎樣？不如一齊來看看！</p><p>品嘗成果好好味</p><p>經過一輪的辛勞，當然是品嘗成果的最佳時機，各人紛紛將剛才親手做的Pizza送往口中，並大叫好味！而Alfred哥哥更特別準備好意粉和啫喱等美食，讓大家吃個痛快。</p><p>Pizza開心之旅有獎狀&#13;<br></p><p>6至12歲的小朋友，趁假期不妨參加「必勝客兒童開心之旅」，「行程」包括到PizzaHut廚房參觀Pizza的製作過程和一嘗親手製作Pizza，另又有專人教授餐桌禮儀和大玩食物錯與對遊戲，獲取豐富獎品，最後更可獲頒獎狀和優惠券呢！&#13;<br> &#13;<br> 時間：2005年逢星期一至日，9:30am-11:00am（公眾假期除外）於指定分店內舉行。&#13;<br> 報名：須於參觀前一個月報名，申請結果將於參觀前兩星期作個別通知。&#13;<br> 收費：每位$80（私人機構）?每位$40（註冊慈善團體或非牟利機構?全日制或半日制學校）&#13;<br> 查詢：24119829&#13;<br> 網址： http://www.pizzahut.com.hk </p></body></html>