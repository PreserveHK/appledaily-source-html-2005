<html><header><meta charset="utf-8"><title>坐輪椅火併60嘉賓<br>志偉𤷪𤺧爆粗別《獎門人》</title></header><body><h1>坐輪椅火併60嘉賓<br>志偉𤷪𤺧爆粗別《獎門人》</h1><p>曾志偉前晚坐輪椅與六十位嘉賓錄影最後一集《獎門人》，但因眾人玩得興起場面失控，傷口不能沾水的志偉慘遭掟忌廉，現場觀眾亦不能幸免，令志偉𤷪𤺧爆粗。</p><p>曾志偉前晚在無綫將軍澳電視廣播城錄影《終極無敵獎門人十年大典》，邀請了陳慧琳、鄭中基、林雪、劉以達、伍詠薇及彭丹等六十多位嘉賓分成紅、白兩組作賽，擔任紅組隊長的陳慧琳帶領隊員跟白組火併，最後打成平手。「獎門人」曾志偉因為腳傷行動不便，要分別持枴杖和坐電動輪椅主持節目。&#13;<br> 因嘉賓眾多，玩遊戲時場面混亂失控，如玩「估歌仔」遊戲時，眾人一窩蜂衝上前搶咪，在「開口中」環節時又演變成互掟忌廉，連現場觀眾也不幸遭殃，令志偉十分𤷪𤺧，先後大罵「你哋班×坦！」和「你班冚×散！」&#13;<br> 志偉因為腳傷未癒以及傷口不能沾水，獲眾嘉賓體諒而未有成為圍攻目標，惟獨與志偉十分老友的陳百祥竟將整盤忌廉掟向志偉面上，令他登時面黑，錢嘉樂見狀即打圓場說：「唔好玩，獎門人有少少火啦！」</p><p>寸阿嫂唔識做戲</p><p>至節目尾聲時，志偉感慨地說：「阿Lo（林曉峰）跟我嗰陣重係細路，𠵱家已經做咗老竇，嘉樂亦已經做咗導演同指導！」說罷志偉即當場落淚。之後志偉到銅鑼灣出席慶功宴，問他被掟忌廉是否不悅？他說：「嗰一刻我係諗緊點沖涼啫！」&#13;<br> 此外，曾志偉昨日到觀塘出席「演藝人協會專業演藝課程」記者會，他表示希望培育人才，並會致電王海峰，叫他安排電影《阿嫂》女主角劉心悠報名學演戲。&#13;<br> 採訪：卓寶花　攝影：葉君海</p></body></html>