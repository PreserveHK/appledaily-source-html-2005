<html><header><meta charset="utf-8"><title>今日開倉：<br>歌影視用品開倉大平賣屋企困獸鬥有着落</title></header><body><h1>今日開倉：<br>歌影視用品開倉大平賣屋企困獸鬥有着落</h1><p>連續個幾星期大雨無間斷，今日太陽終於出來了，但熱起上嚟下下三十幾度，當堂冇Mood出街，如此悶局在家困獸鬥，惟有自尋娛樂。相信大部份人首選都係煲碟睇電視，再唔係放假就約班Friends返屋企唱卡拉OK，冇以上娛樂配套？唔緊要，今日開倉有齊歌影視三大範疇用品，三個月足不出戶都包你唔會悶親！&#13;<br>&#13;<br>記者：張銘恩&#13;<br>攝影：何家亮&#13;<br>模特兒：Samantha</p><p>視：電視機厚薄齊備&#13;<br>&#13;<br>接收強勁僻屋最啱</p><p>SONY25吋平面電視機，側翼揚聲器設計機幾鬼霸氣，採用咗嶄新智能強化系統增強接收力，住荒山野嶺尤其適合，內置環迴立體聲。&#13;<br> &#13;<br> （SONYKV-SW25M90）&#13;<br> 原價：$3,900&#13;<br> 特價：$2,670</p><p>日本製LCD電視機</p><p>SharpAQUOS系列20吋LCD電視機，全機均由日本生產，有晒信心保證，每平方米430cd亮度，500:1對比度畫面，採用了低反光BlackTFT液晶顯示屏，即使室內光線較強都唔會太反光，備有DVD色差視頻輸入。&#13;<br> &#13;<br> （SHARPLC-20S2HS）&#13;<br> 原價：$7,500&#13;<br> 特價：$5,520</p><p>慳位29吋大電視</p><p>東芝29吋超平面方角麗音電視機，DVD色差視頻輸入可直接對應DVD機的色差視頻輸出，全銀色外框頗有線條美，喇叭特設於底部，減少兩邊所佔空間，最慳位的可以考慮。&#13;<br> &#13;<br> （TOSHIBA29JF6LH）&#13;<br> 原價：$5,200&#13;<br> 特價：$3,695</p><p>歌：CD機六折起&#13;<br>&#13;<br>$230成Set卡拉OK即唱</p><p>日本品牌Bodysonic手提VCD機，立體聲輸出，平日可以當手提CD機聽，有埋卡拉OK功能同遙控，駁埋電視即時又唱得，配埋對步步高咪都只係$230，去少兩晚K場都返嚟啦！&#13;<br> &#13;<br> （VCD機：PVD119K）&#13;<br> VCD機原價：$400&#13;<br> 特價：$170&#13;<br> 咪原價：$150/對&#13;<br> 特價：$50/對</p><p>多用途迷你Hi-Fi</p><p>國產品牌KPI，全銀色機身幾精緻靚仔，兼容DVD/VCD/MP3/CD等等，聽歌之餘又可以直接駁落電視機播DVD睇，都幾多用，亦可收聽收音機。&#13;<br> &#13;<br> （KPIM303）&#13;<br> 原價：$990&#13;<br> 特價：$720</p><p>四合一CD機</p><p>睡房細細又想有部百搭用途的音響用品，咁就要睇睇呢部Bodysonic，一部過有晒CD/VCD、MP3、卡式帶同收音機功能，攤喺床上遙控想聽乜就聽乜！&#13;<br> &#13;<br> （BodysonicBPX430VCD）&#13;<br> 原價：$720&#13;<br> 特價：$450</p><p>影：買機攞免費風扇&#13;<br>&#13;<br>好戲隨身睇</p><p>GIEC7吋手提DVD機，防塵和防震設計，內置DTS、杜比數碼等多種音頻解技術，可用喇叭外亦有耳機接口輸出，除叉電外也可以接駁車電源，去邊度用都得。&#13;<br> &#13;<br> （杰科GK6800）&#13;<br> 原價：$2,180&#13;<br> 特價：$1,500</p><p>DVD/VHS錄影機</p><p>LG六磁頭國際麗音錄影機，右手邊可以插VHS帶錄電視，左手邊入碟就可以播DVD睇，一機兩用，除咗鴻運扇，重會送你5餅Panasonic180分鐘的錄影帶，有排你錄！&#13;<br> &#13;<br> （LGV8726W）&#13;<br> 原價：$1,550&#13;<br> 特價：$1,080</p><p>電視精必選可錄DVD機</p><p>如果你係一個超級電視精，筆者會推介你買呢部韓國Hyundai可以錄影的DVD機，由朝錄到晚都唔會再有花帶的情形出現，播碟又得，絕對係潮流趨勢。&#13;<br> &#13;<br> （HyundaiTBH8020）&#13;<br> 原價：$1,300&#13;<br> 特價：$1,095&#13;<br> </p><p>最平價LG錄影機</p><p>對錄影機要求唔高、旨在有得用的話，不妨考慮呢部LG的四磁頭錄影機，備有先進圖像菜單，可以清晰快捷地找到所需功能，其他如高速回帶、定時錄影等一般功能當然唔少得，重有風扇送，抵玩！&#13;<br> &#13;<br> （LGGC470W）&#13;<br> 原價：$900&#13;<br> 特價：$630</p><p>美的風扇送嘅！</p><p>10吋美的鴻運扇，柔和紫襯白，外形夠小巧，備時間掣，今次買LG錄影機就即刻送畀你，價值$150㗎！</p><p>開倉詳情</p><p>電話：25762368&#13;<br> 日期：今日起至7月16日&#13;<br> 時間：9:00am-6:30pm&#13;<br> 地點：銅鑼灣糖街1-13號銅鑼灣商業大廈17樓1703室（地鐵站E出口）</p></body></html>