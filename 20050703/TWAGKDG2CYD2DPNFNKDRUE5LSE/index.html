<html><header><meta charset="utf-8"><title>　　14歲恐龍迷要去非洲考察 - 李八方</title></header><body><h1>　　14歲恐龍迷要去非洲考察 - 李八方</h1><p>前日7.1遊行同慶回歸巡遊夾埋都係得五萬幾，侏羅紀霸王一出場，民主派同左派即刻企埋一邊，大贏家竟然係變晒化石嘅恐龍，全日有成廿三萬人去睇恐龍展。噚日場面繼續熱爆，下晝個恐龍專題講座有四十個名額，喺接受報名嘅頭五分鐘內已經俾市民掃晒，認真誇張。&#13;<br> 八方喺個講座度重遇到小小恐龍迷黃子雋，佢今年十四歲，話自己五歲已經鍾意恐龍，公共圖書館啲恐龍書幾乎俾佢睇過晒。佢希望大個做恐龍研究員，證明到恐龍係鳥類嘅祖先，同埋去非洲睇吓近代係咪有恐龍出現過，「有個傳說話以前剛果有班土人打敗咗隻怪獸，啲人煮咗佢嚟食之後就中毒死晒，我懷疑嗰隻怪獸就係恐龍！」&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>