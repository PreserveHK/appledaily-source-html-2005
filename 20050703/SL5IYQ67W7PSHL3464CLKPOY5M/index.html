<html><header><meta charset="utf-8"><title>粉紅救兵男人Pink得起</title></header><body><h1>粉紅救兵男人Pink得起</h1><p>大概係驚嚇示範太多，例如曾特首宣布贏得「選舉」當日就戴上粉紅色真絲煲呔，姣到震，令不少人都以為粉紅色係男士死敵。其實Pink要姣當然得，要斯文大方亦無問題，只在乎於你點襯！男士着Pink，最好還是點到即止，簡單一件粉紅Tee最Basic，永無撞板；各位男士，今個夏天毋須再沉溺於黑、白、灰的單調世界，齊齊變身為粉紅型男吧！&#13;<br>&#13;<br>記者：招佩珊&#13;<br>攝影：梁細權&#13;<br>模特兒：Marc@StarzPeople</p><p>日本潮誌示範</p><p>BasicPink一件襯起</p><p>粉紅都有好幾種，例如好Sweet好少女的BabyPink、姣得緊要的ShockingPink、低調的DustyPink。最基本的PinkStyle，可以由淨色Tee開始，但男生始終唔係人人Carry到Pink撞Pink，一出事好易變儍豹。&#13;<br> 身形肥大者比較忌Pink，始終Pink「面積」愈大愈難Carry。因此初嘗者，粉紅衫一件夠晒數，尤其以Tee最易Carry；配襯首選白、灰等基本色調，包無事。例如純粉紅色上衣襯白色褲，淺色洗水牛仔褲。膽量夠，Pink褲包保搶盡收視，但切忌着到TotalPink，會令人打冷震，切記。</p><p>粉紅恤衫效果自然</p><p>粉紅色恤衫襯白色或灰色西褲，是上班一族斯文的粉紅打扮；然而粉紅恤衫同牛仔褲亦出奇地夾，配襯淺色色系如米白斜褲、淺色洗水牛記，效果討好亦甚易Carry。</p><p>圖案Tee較低調</p><p>相對淨色或間條的粉紅衫，圖案Tee顯然無咁Sharp，起碼心口有個大圖案轉移視線；又或者，放棄好少女的BabyPink，而選擇較低調的DustyPink。</p><p>姣男戴Pink飾</p><p>唔係人人都夠膽量着大大件粉紅衫「撻」上身，亦未必慣，但如果以為腰帶、領帶、袋等配飾入手會無咁姣就大錯特錯，唔信？你睇睇新特首條粉紅煲呔就明！</p><p>售賣點：</p><p>（a）RalphLauren（25771966）&#13;<br> 銅鑼灣利園二期G6店&#13;<br> （b）Seibu（29713888）&#13;<br> 金鐘太古廣場L2&#13;<br> （c）LouisVuitton（27366100）&#13;<br> 尖沙嘴廣東道5號地下&#13;<br> （d）izzue（29722218）&#13;<br> 銅鑼灣Stylehouse110舖&#13;<br> （e）agnesb.（28819129）&#13;<br> 銅鑼灣京士頓街2-4號地下&#13;<br> （f）I.T（28344053）&#13;<br> 銅鑼灣信和廣場1樓&#13;<br> （g）i.t（25040025）&#13;<br> 銅鑼灣加寧街6-10號地下</p></body></html>