<html><header><meta charset="utf-8"><title>　　有線再告無線 - 李八方</title></header><body><h1>　　有線再告無線 - 李八方</h1><p>有線電視同無綫電視，為咗播放韓劇《大長今》，再度要對簿公堂。十日前，有線入稟法院申請禁制令，禁止無綫向佢自己搞嘅收費電視台──新電視提供韓劇《大長今》，同埋禁止埋播放四條無綫嘅頻道。&#13;<br> 有線話，新電視獨家播《大長今》無綫並無讓所有營運商公開競投，違反發牌條款。幾日前，新電視刪除獨家播放權，讓其他經營者都可播劇。&#13;<br> 不過，有線仍然咬住唔放，今次入稟禁制播劇理由係，除非無綫提供《大長今》畀新電視播之前，對提供該劇畀所有營運商嘅條件，都係一樣公平無偏袒。睇嚟呢單官司可能手尾都幾長。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>