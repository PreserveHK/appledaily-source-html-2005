<html><header><meta charset="utf-8"><title>告東尼俾老婆嫌老套</title></header><body><h1>告東尼俾老婆嫌老套</h1><p>告東尼夫婦、劉鑾鴻（細劉）及何豹夫婦等前晚往中環國際金融中心，出席法國男裝品牌Dormeuil的開幕酒會，告東尼太太林寶蓮表示一向有為丈夫買衫，她說：「佢啲皮膚對某啲布料，好似羊毛會敏感，只會着純棉同cashmere，佢成屋都係西裝，領呔更加多到不得了，佢永遠唔會追潮流，我有時叫佢dressdown啲，着牛仔褲佢都唔肯，見我着爛牛仔褲重會鬧我㖭！」</p><p>細劉被爆私隱黑面</p><p>而細劉則表示此品牌在他旗下的崇光百貨及上海久光百貨均有專櫃，所以特來捧場，問他對西裝的布料及顏色有沒有特別要求？他說：「冇乜所謂嘅。」但站於其身旁的Dormeuil要員卻踢爆說：「劉生着衫好講究，最鍾意用成十幾萬嘅靚料做西裝㗎！」細劉聽後即時黑面。&#13;<br> 採訪：DebbieLum&#13;<br> 攝影：EdwardChou</p></body></html>