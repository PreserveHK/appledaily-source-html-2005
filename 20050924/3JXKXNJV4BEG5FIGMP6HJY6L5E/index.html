<html><header><meta charset="utf-8"><title>現場睇英超捧隊唔捧人奧雲返嚟照柴台</title></header><body><h1>現場睇英超捧隊唔捧人奧雲返嚟照柴台</h1><p>究竟現場看英超聯是怎樣？結果是，記得拉定腳筋，因為球賽過程，起身坐低數十次，前面起身你又要起身，所以行裝要輕便；切忌帶膠樽飲品，否則入場前警衞會收起樽蓋，被迫開場前成支飲晒；最後，要知道柴台、歡呼位，就算見到心愛的奧雲返利物浦球隊比賽，都要收起興奮，與球迷舉高手，一起喝倒采！	&#13;<br>&#13;<br>記者、攝影：梁佩芬</p><p>奧雲已離開的英雄</p><p>話說利物浦出身的奧雲，今季又返回英超聯投身紐卡素，剛巧當天又要大戰布力般流浪。若奧雲返Anfield比賽，球迷有何反應呢？</p><p>入場三件事</p><p>睇完波繼續狂歡</p><p>雖然交白卷好失望，但球迷都不忘往球場旁的酒吧繼續狂歡，而且吧內還有大電視，可繼續睇其他球賽！不倦的話，可入場內博物館欣賞球隊歷年戰績，更可往專門店買紀念品。</p><p>SamDoddsBar&#13;<br> 地址：182OakfieldRoad,Anfield,Liverpool&#13;<br> 電話：（44）1512869623</p><p>利物浦球場團及參觀博物館&#13;<br> 費用：博物館，5英鎊；球場＋博物館，9英鎊，生日參觀可獲卡一張。&#13;<br> 時間：博物館，天天開放，9:00am-5:00pm；球場團，沒有球賽的日子，9:00am-5:00pm</p><p>場內買衫排長龍</p><p>Anfield內都有專門店，但有球賽的日子常常要排長龍，有心機學習英國人排隊，不妨考慮入內購物。</p><p>LiverpoolAnfield&#13;<br> 交通：從CityCentre乘17C、17D及117可到。&#13;<br> 地址：AnfieldRoad,Liverpool&#13;<br> 電話：（44）1512606677</p><p>小販檔　平靚正</p><p>想買其他特色的利物浦物品，可到球場旁及市中心的小販攤檔，全部都是球會的二線貨品，比較便宜，而且花款較多。</p><p>直擊利物浦VS曼聯</p><p>「紅軍」利物浦球迷個個滿懷希望，因為若今役戰勝，將是紅軍第50次擊敗死敵「紅魔鬼」，所以球迷在開場前兩個鐘便集齊利物浦Anfield球場，首先飽餐一頓，儲滿彈藥，與對家球迷在場上嗌個夠；另外，便是入場前幫襯場邊小販買多一兩件球衣、頸巾，有球迷告訴我，他幾乎每次去捧場都例必買多條頸巾，家中有約近百條！個個球迷都臨場買紀念品，難怪小販話，只是做開賽前兩小時的生意，都足夠歎番兩星期！</p><p>紅魔出場有掌聲？</p><p>11時左右開始入場。嘩！一入場，抬頭看到盡是穿紅衣的球迷，2萬多個座位已坐滿8成，更有不少人圍在龍門後鐵絲網等待球員出來熱身！我不執輸，在個個近6呎高的球迷旁左穿右插，終於搵到個好位，哈哈！不過，我其實仍然四處張望，究竟紅魔鬼的球迷在哪裏呢？找不到，突然聽到掌聲轟轟，以為是利物浦球員出場，但竟是曼聯！不過，掌聲背後，卻是更大聲的「嗚－嗚－嗚」聲！</p><p>唱完隊歌坐定睇波</p><p>12點正，人人返回座位企定定。雖然坐第20行，但我沒六呎高，球場盡被球迷遮擋，真擔心要全場跳吓跳吓咁去睇！突然，全場人抬高頸巾，大唱利物浦隊歌，我這個二打六，當然有樣學樣，又舉高條新買的頸巾扮嘢啦。唱完，剛好兩隊從更衣室出場！接着，大會宣布曼聯球員名單，基本上我是聽不到的，因為每個名都被嗚嗚聲所蓋過！銀雞一響，穿紅衫紅褲的利物浦右攻左對穿藍衫藍褲的曼聯，同一時間，所有球迷立即坐下……原來係坐喺度睇！</p><p>上半場　難得有射門</p><p>利物浦佔主場之利，士氣高昂，戰意十足，可惜……</p><p>下半場　利物浦狂攻不果</p><p>利物浦今仗無運行，中場混戰極多；而曼聯就有姿勢無實際……</p><p>交白卷收場</p><p>利物浦四仗得六分，暫列聯賽榜第十一位！</p><p>出門提一提</p><p>簽證：持BNO或特區護照均毋須簽證。查詢：29013000（英國領事館）&#13;<br> &#13;<br> 旅行團：乘維珍航空來回倫敦，連兩晚酒店及英超聯波飛一張，$6,790起。查詢：27808885（歐亞自助旅遊中心）&#13;<br> &#13;<br> 交通：乘火車由倫敦往利物浦約3小時，4天Pass，169美元。查詢：www.europe-travels.net（EuropeAsiaTravelCentre）&#13;<br> &#13;<br> 旅遊諮詢：www.visitbritain.com（VisitBritain）&#13;<br> &#13;<br> 時差：英國慢香港7小時&#13;<br> &#13;<br> 貨幣：1英鎊約兌13.89港元&#13;<br> &#13;<br> 求助電話：999（報警及救援）&#13;<br> &#13;<br> 鳴謝：歐亞自助旅遊中心、維珍航空、VisitBritain、BritRail</p></body></html>