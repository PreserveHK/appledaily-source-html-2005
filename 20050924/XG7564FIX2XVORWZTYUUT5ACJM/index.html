<html><header><meta charset="utf-8"><title>阿佘深圳剪綵老闆傍實</title></header><body><h1>阿佘深圳剪綵老闆傍實</h1><p>佘詩曼昨日到深圳出席由她擔任代言人的雅芳婷床上用品新店開幕儀式，集團老闆許章榮十分疼錫這位愛將，昨晨親自充當柴可夫，駕駛其寶馬房車由香港接載阿佘到深圳。</p><p>呼籲排隊影相</p><p>昨日的剪綵及醒獅點睛儀式吸引近千名市民圍觀，場面墟冚，不過由於颱風的關係，阿佘站在露天地方時短裙多次被吹起，故全程以手按裙嚴防走光。其後大會安排阿佘到酒店吃午飯及與內地分銷商見面，但在用膳及剪綵時，不斷有人要求與她合照，而許章榮則在旁呼籲眾人守秩序排隊影相。&#13;<br> 許章榮表示過去一年生意額激增百分之五十，故獎勵員工之餘，也絕不待薄代言人阿佘，他笑說：「阿佘樣樣好，佢好盡責，第日安排佢喺內地其他分店剪綵都濕碎，親自接送嗰吓犀利吖嘛。」阿佘則說：「我同許生合作好愉快，佢份人好細心，無論乜嘢事都好爽快，希望佢喺內地開多啲分店，咁我就有得不斷剪綵啦。」&#13;<br> 記者曾小嘉深圳直擊</p></body></html>