<html><header><meta charset="utf-8"><title>林建岳當眾拉攏加盟<br>華仔得戚「係咪畀得起錢先？」</title></header><body><h1>林建岳當眾拉攏加盟<br>華仔得戚「係咪畀得起錢先？」</h1><p>劉德華與黎明前晚在寰亞電影及東亞娛樂的春茗合唱娛賓，並各自為自己的基金會籌得七萬五千元。老闆林建岳趁機在台上當眾拉攏華仔加盟其唱片公司，華仔卻得戚地說：「你係咪畀得起錢先？」</p><p>林建岳旗下的寰亞電影及東亞娛樂前晚在尖沙嘴舉行春茗，筵開四十多席，其母林余寶珠及其兄林建名都有出席，劉德華、黎明、林家棟、黃秋生、任賢齊、陳寶珠、余文樂、陳冠希、張家輝、許冠文及杜琪峰等均賞面赴會。<br> &#13;<br> <spanclass>與黎明合唱 &#13;<br> 華仔與加際唱片的官司了結，已恢復自由身，之前有傳林建岳力邀他加盟東亞娛樂，前晚林建岳更當眾拉攏華仔。話說在玩遊戲及抽獎後，輪到卡拉OK環節，司儀請華仔與黎明合唱，華仔在台上說：「我哋一齊上台，可以攞最佳合唱獎，我哋兩個嘅fans攜手支持我哋咁幾好。」&#13;<br> 黎明和華仔於是合唱《浪子心聲》，贏得全場掌聲，後來二人又與林家棟及任賢齊合唱《月亮代表我的心》，但台下反應冷淡，華仔便說：「呢首歌要慢慢醞釀，台下冇乜反應喎。」全場即起哄，華仔玩得開心，又謂楊受成與林建岳可組成OldTwins合唱，但最後只有林建岳上台，他上台即當眾向華仔拉攏加盟其唱片公司，林建岳謂：「你有冇可能出現喺我哋公司呀？」華仔笑道：「你係咪畀得起錢先？」接着林建岳與華仔、黎明及任賢齊合唱《笨小孩》。&#13;<br> 後來林余寶珠表示要出三萬元點兒子林建岳獻唱，林建岳即謂他各出三萬元點黎明及華仔獻唱，不過最後是林建岳一名圈外好友及陳達志（Ba叔）共捐十五萬元予劉德華及黎明的基金，兩人再次合唱。</spanclass></p><p><spanclass>三月傾合約 &#13;<br> 對於會否加盟東亞娛樂唱片部，華仔昨在電話中說：「我同林生由頭到尾都冇傾過合約，我𠵱家重放緊新年假，我想等放完假三月左右先搞，其實我份人好open㗎，任何公司都有機會。」&#13;<br> 此外，寰亞電影負責人莊澄接受訪問時表示，今年會投資三億多港元拍十部電影，去年的《頭文字D》投資近一千三百萬美金（約一億一百三十萬港元），將於今年上映，故撥入今年的投資項目內。莊澄說：「我哋重會拍一部殺手片、一部警匪片，由華仔同梁朝偉一人孭一部，但未知點分，重有周杰倫會拍文藝片。」&#13;<br> 採訪：魯萍、張俊銘　攝影：陳慧安</spanclass></p></body></html>