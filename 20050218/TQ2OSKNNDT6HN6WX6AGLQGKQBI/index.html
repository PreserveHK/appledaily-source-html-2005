<html><header><meta charset="utf-8"><title>KidRock夜店打人束手就擒</title></header><body><h1>KidRock夜店打人束手就擒</h1><p>現年三十四歲嘅美國男歌手KidRock（左），前日半夜喺田納西州納什維爾，涉嫌毆打一間成人夜店嘅DJ，打到佢塊面紅晒，眼鏡又爛埋，其後Kid就俾警方拘捕。據知當時Kid相當合作，戴住手銬嘅佢喺警員押解下抵達法院接受審訊，佢被控一項普通傷人罪，最後以三千美元（約二萬三千四百港元）保釋外出。</p></body></html>