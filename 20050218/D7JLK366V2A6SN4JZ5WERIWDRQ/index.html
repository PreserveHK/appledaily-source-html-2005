<html><header><meta charset="utf-8"><title>內置聲效晶片　真USB喇叭</title></header><body><h1>內置聲效晶片　真USB喇叭</h1><p>市面一般小喇叭，好多為方便起見，由USB取電、再加一條Audio線插SoundCard取聲；但今日介紹嘅LIKELK-A1000有啲唔同，佢除咗攞電外，喇叭重內置有聲效晶片組，所以只要一插入枱面嘅USBHubs，再裝跟機專用程式，就可以有聲效出，唔使幾條線左駁右駁咁麻煩。&#13;<br>LK-A1000聲效唔錯，1.5"單元×2，總輸出功率有2W，一般聽MP3或睇碟都好夠，實地測試「炸爆」Volume都唔見「坼」，不過最開心係跟機有一個《Xear3D》專用程式，可將2聲道喇叭模擬出5.1聲道效果（對應Windows98SE/Me/2000/XP）；價錢亦算OK，原價$168，𠵱家做緊優惠價$99，抵玩！&#13;<br>記者：朱崇德&#13;<br>攝影：周旭文&#13;<br>&#13;<br>A-Grade&#13;<br>電話：23609911</p></body></html>