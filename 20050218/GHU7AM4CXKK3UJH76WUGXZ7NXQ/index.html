<html><header><meta charset="utf-8"><title>　　猛人演講名人捧場 - 李八方</title></header><body><h1>　　猛人演講名人捧場 - 李八方</h1><p>諾貝爾經濟學獎得主亞馬蒂亞．森（AmartyaSen）（圖）噚日應亞洲協會及花旗銀行邀請，在港講熱門嘅貧窮及發展，吸引咗唔少名人包括董建成同埋周文耀等到場。&#13;<br> 亞馬蒂亞．森認為，是否貧窮唔係單單睇收入有幾多，重要視乎所在國家地區嘅生活方式，好似喺富裕國家要獲得尊嚴體面嘅生活，要求自然大大提高，甚至連無得上網都可以算係貧窮。&#13;<br> 又好似一個病人，雖然佢有高收入，但要用大量錢醫病，呢個人也可以算係貧窮，呢個觀念，但願可拉近香港人對扶貧嘅分化。佢又讚揚中國近二十年大幅減少窮人數目，主要係能夠為民眾提供基本教育同埋健康護理服務。&#13;<br> Amartya今日會去中大演講。另外港大法律學院助理教授薜虹最近入選為全國十大傑出青年法學家，院長陳文敏都為佢高興。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>