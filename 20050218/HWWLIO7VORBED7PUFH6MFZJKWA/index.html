<html><header><meta charset="utf-8"><title>數碼影音：<br>Z5黑魂48×望遠鏡變焦</title></header><body><h1>數碼影音：<br>Z5黑魂48×望遠鏡變焦</h1><p>KonicaMinolta之前推出幾部嘅DiMAGEZ1、Z2同Z3，可以話叫好又叫座，價廉物美，而質素更可媲美專業級機種，好受攝影玩家歡迎；新作Z5更換黑色Look，外形變得更專業，強項遠攝能力更提高至12倍光學變焦，而且再加埋4×數碼變焦，合共就有成48×相等於望遠鏡之能力，但價錢仍保持經濟抵玩，正係民用級大炮DC。&#13;<br>&#13;<br>記者：許福合&#13;<br>攝影：周旭文&#13;<br>ImageGirl：Mandy</p><p>普通人要分辨數碼相機級數，未睇功能前，都會睇睇外形是否夠Pro。KonicaMinoltaDiMAGEZ系列，機身一向都係走銀銀灰灰嘅Trendy路線，雖然功能已能滿足攝影玩家需要，但論賣相都始終有流於相機仔嘅感覺，外形可以話失咗唔少分數，今次Z5可以話滿足晒玩家第一個期望，換上黑色機身，立即變得Pro好多！而機身仍然保持輕細特點，大炮式鏡頭開機時才會伸出，啟動時間亦算令人滿意。機身另一個特點係「特深」手柄設計，保證可揸穩相機，無論影得幾咁激烈，都唔怕跌手。</p><p>CCD移位　防手震系統</p><p>Z5更學足高階機種，內置埋「CCD移位」防手震系統（AS），最強之處係可以根據拍攝環境所需，但用慢2至3級快門作拍攝；好處是當需要使用高倍變焦拍攝，或在光線不足情況下，Z5可以使用較慢快門作拍攝（假設正常快門速度為1/60，Z5則可以1/30甚至1/15快門時間作拍攝），咁以後大家影相唔使下下出動腳架，仍然可拍出好Sharp相片啦！</p><p>對焦同級最快</p><p>Z5使用500萬像素CCD，可滿足一般用家需要，當拎上手拍攝時，就只能以爽快嚟形容，即使以廣角鏡頭拍攝時，只需0.2秒就能找到對焦點，當用上最Tele亦只要0.3秒就可以拍攝，係同級（10倍以上變焦）機種中，速度最快嘅一部，好有大機操控Feel！&#13;<br> 機背另一明顯改動處，是佢由Z3嘅1.5"小芒，Upgrade至2"大芒，而且解釋度亦由78,000像素增強至114,000像素，使用感覺係又清又靚，就連張相影得Sharp唔Sharp，都可以從芒中睇到（市面唔係太多機得咋！）；不過大家如果想慳電或唔想受環境光源影響，機身亦一樣配備有Viewfinder，操控感就更有D-SLRFeel！至於Movie模式，Z5可以每秒30格拍攝VGA（640×480）影片，可兼任DV攝錄，拍出影片亦見流暢，好玩又實用。</p><p>12倍光學變焦</p><p>作為同系列Prosumer機中新貴嘅Z5，攞上手第一個搶眼點係佢支「長筒形」大炮，光學變焦達12倍，如果以35mm菲林機作計算，即係有成35-420mm變焦能力！加上係使用KonicaMinolta獨門全玻璃GTAPO靚鏡頭，分析能力同還原能力特強，所以所拍下的數碼相片顏色特別豔麗！不過更厲害者，係佢可以再加乘4倍數碼變焦，即最高可達48倍變焦（1,680mm），筆者曾在灣仔作測試，連對面海尖沙嘴鐘樓都可以拉到如面前一樣，真係可以用恐怖嚟形容！</p><p>Profile</p><p>感光元件：520萬像素CCD&#13;<br> 變焦：12倍光學+4倍數碼&#13;<br> ISO：50/100/200/320&#13;<br> 最大光圈：F2.8&#13;<br> 記憶卡：SD/MMC&#13;<br> LCD：3.8cm&#13;<br> 電源：AA電芯×4&#13;<br> 體積：109.5×77.5×80mm&#13;<br> 重量：305g&#13;<br> &#13;<br> KonicaMinolta&#13;<br> 查詢電話：25652192</p></body></html>