<html><header><meta charset="utf-8"><title>韓製MP3機開倉精選4大抵玩貨</title></header><body><h1>韓製MP3機開倉精選4大抵玩貨</h1><p>iPodShuffle一出，即時扭轉全球MP3機市場，首當其衝係一堆韓製產品，事關幾款牌子喺質素及用料上一向較好，賣價亦同樣稍高。為抗衡iPodShuffle，韓製MP3機不得不減價傾銷，明天更有專屬開倉活動，讀者可以極抵玩價，買到更高質素同更多功能嘅MP3機。&#13;<br>&#13;<br>記者：徐影龍</p><p>齊料功能多嘢送</p><p>跟iPodShuffle同樣內置512MB嘅Beeture，開倉價只係$790，平賣之餘功能跳升；單單7色背光燈同Line-In直錄功能已經值回票價，重有FM收音、歌詞同步播放等功能，加上韓製產品，一眾以平取勝嘅國產機根本冇得比。開倉價$850未算極限，即場再送你快速充電器連電池（價值$188），首批出機者更可額外獲得256MBUSB手指㖭（價值$350）！&#13;<br> &#13;<br> 原價：$1,298&#13;<br> 開倉價：$790（512MB）&#13;<br> （加送充電器及首批可獲256MBUSB記憶手指）</p><p>賣相吸引可直錄CD</p><p>若零願慳啲錢買256MB嘅話，不妨考慮K&amp;S呢款8310MP3機，抵玩處係有齊FM收音機及OLED屏幕，更設有Line-In直錄功能，夠晒方便。開倉價比原價平一半，堪稱韓製產品大陸價！&#13;<br> &#13;<br> 原價：998&#13;<br> 開倉價：$450（256MB）</p><p>三星Yepp線控揀歌</p><p>貴為韓國第一大牌子，三星嘅MP3機同樣搶手。心思思想買部硬碟MP3機嘅用家，大可趁住今日出手，其中一款三星20GBMP3機開倉價只係$1,390（原價$2,180），同樣設有Line-In直錄功能，跟機送埋線控耳筒，不過開倉只限售10部，手快有手慢冇！&#13;<br> &#13;<br> 原價：$2,180&#13;<br> 開倉價：$1,390（20GB）</p><p>靚聲蝴蝶原價三折</p><p>另一喺香港打響名堂嘅WeWa!!，亦有部型號3000嘅MP3機有開倉價，由於可打開露出內裏喇叭，聽起歌時甚似蝴蝶翻飛，故又名為靚聲蝴蝶。主要功能有FM收音機、屏幕顯示及內置雙喇叭等，賣價$350，等於原價嘅三折，若想少少哋128MB玩吓MP3機嘅，的確幾抵玩。&#13;<br> &#13;<br> 原價：$1,180&#13;<br> 開倉價：$350（128MB）</p><p>開倉資料</p><p>日期：今日起至5月1日&#13;<br> 時間：9:30am至7:30pm&#13;<br> 地點：旺角廣東道998號高明商業大廈9A室&#13;<br> 查詢熱線：31884361</p></body></html>