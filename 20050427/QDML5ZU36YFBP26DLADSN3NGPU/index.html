<html><header><meta charset="utf-8"><title>自認專制　因呷醋嗌大交<br>超儀禁陳子聰埋女人身</title></header><body><h1>自認專制　因呷醋嗌大交<br>超儀禁陳子聰埋女人身</h1><p>何超儀在舞台劇中的角色性格多疑，常以為男友另結第三者。在現實生活中，超儀直言自己亦疑心甚大，不准丈夫陳子聰跟異性傾電話外，有次老公跟異性在街上聊天，超儀竟怒睥他們，十足醋罎子！</p><p>何超儀、劉雅麗、譚偉權和河國榮前晚在觀塘綵排舞台劇《香水》。何超儀和譚偉權在劇中是一對情侶，但超儀性格多疑，常懷疑劉雅麗是二人之間的第三者。<br> &#13;<br> <spanclass>怒睥老公朋友 &#13;<br> 問何超儀於現實生活中是否性格多疑的人？她直認不諱說：「我都幾專制，唔准老公同異性講電話，若果我同男仔食飯，都會預先同老公講，我哋都試過因呷醋而鬧交。」&#13;<br> 何超儀表示有次跟老公陳子聰逛街，其間陳子聰突然走去跟一位女子談天，超儀見狀即衝去老公身邊，她說：「我重碌大對眼望實嗰個女仔唔出聲，事後我聽嗰個女仔啲朋友講，話當時佢好驚，不過我冇因為呢件事問過老公啲乜嘢。」何超儀形容這次的舉動是發揮「軟功」威力，她說：「我希望自己成日用『軟功』，嗰時老公同個女仔都好尷尬，但我又唔覺面懵。」<br> &#13;<br> <spanclass>狂取笑杜雯惠 &#13;<br> 舞台劇《香水》講述超儀常以為男友譚偉權有外遇，更幻想他跟第三者劉雅麗擁抱，為挽留男友，超儀不惜趴地捉着譚偉權的腳。&#13;<br> 劉雅麗表示好友杜雯惠以為該劇講述有一種香水獨一無二，可以留着所愛的人，劉雅麗笑說：「我諗佢想買嚟畀陳錦鴻。」&#13;<br> 採訪：魯萍　攝影：何國豪</spanclass></spanclass></p></body></html>