<html><header><meta charset="utf-8"><title>Nokia雙鏡3G手機3部6680等你攞</title></header><body><h1>Nokia雙鏡3G手機3部6680等你攞</h1><p>近月來，各路3G手機紛紛搶灘，全力攻陷多媒體3G手機市場！而Nokia亦都新機密密出，6630之後又到新機6680，加上視像鏡頭已經係人都知，查實6680亦都係多媒體娛樂大王，影相、拍片及聽歌瓣瓣掂！而今日《蘋果日報》就聯同Nokia送出3部Nokia6680，首名得獎者更可以有埋最新HS-11W藍芽耳筒！想拎住呢部娛樂大王兼玩3G，就快快手填妥以下參加表格Fax嚟喇！&#13;<br>&#13;<br>記者：劉耀祥　攝影：陳陶鈞　ImageGirl：Jasmine</p><p>PROFILE</p><p>制式：GSM900/1800/1900三頻/WCDMA&#13;<br> 顯示器：26萬色（176×208像素）&#13;<br> 鏡頭：30萬像素（前）130萬像素（後）&#13;<br> 記憶體：10MB、RS-MMC記憶卡&#13;<br> 功能：藍芽、MP3鈴聲、JAVA、拍片、GPRS&#13;<br> 體積：108.4×55.2×20.5mm&#13;<br> 重量：133g&#13;<br> 查詢：21366338（NokiaHK）</p><p>雖則坊間有云「話你又唔聽、聽你又唔做！」，不過Nokia就絕對係聽完即刻做嗰類，聽完眾人意見話要玩視像，就即刻喺新機6680機面加上30萬像素鏡頭，任得你隨街玩餐飽！而130萬像素鏡頭亦當然唔少得，同6630一樣收埋機背之外，重加多個閃光燈，夜麻麻都冇有怕，最重要都係多咗個Cover，鏡頭唔使食塵！不過要做多媒體手機，淨係影相係唔夠嘅，所以Nokia首次用上26萬色彩芒，以及喺機側加入RS-MMC記憶卡槽，唔使除後蓋就可以換卡，非常方便！</p><p>來電相大大張</p><p>6680硬件上已經非常出色，之但係都要有相應軟件，先可以發揮得淋漓盡致！最好玩，首選新加入來電大頭相「影像來電」功能，玩過NokiaSymbianSeries60嘅用家都知，以往來電大頭相都只係「郵票相」，不過新程式就差唔多可以FullScreen咁Show張相出嚟，用家唔使再四出搵程式喇！除咗可以將張相當做來電大頭相之外，6680亦支援「ImagePrint」功能，最方便就係接駁藍芽Printer，即時Print相！除此之外，6680亦加入全新MP3播放程式《BounceMP3》，比起本身嘅《RealPlayer》，使用上更加方便。</p><p>遊戲篇</p><p>想拎住6680大玩特玩？其實都唔係好難，只要考你眼力、以及考你對6680認識有幾多，過兩關之後就有機會得到Nokia6680，機會總共有三個，首名得獎者更可以加送Nokia最新HS-11W藍芽耳筒（價值$568），唔好猶豫，快啲將正確答案及個人資料，填妥右方表格Fax嚟參加啦！</p><p>第一關&#13;<br>考眼力</p><p>請估計右圖總共有幾多部Nokia6680？（只見機身一部份亦計算在內）&#13;<br> ＊提示：圖中有1部至20部Nokia6680。</p><p>第二關&#13;<br>問答題</p><p>想攞到Nokia呢部影音功能咁強嘅6680，就要過埋第二關嘅問答題喇！&#13;<br> &#13;<br> 1.Nokia6680支援哪種記憶卡？&#13;<br> A.miniSD　B.MSDuo　C.RS-MMC&#13;<br> &#13;<br> 2.Nokia6680兩個鏡頭像素分別為多少？&#13;<br> A.30萬像素＋130萬像素&#13;<br> B.10萬像素＋100萬像素&#13;<br> C.30萬像素＋100萬像素&#13;<br> &#13;<br> 3.新加入6680的來電大頭相程式名為？&#13;<br> A.《來電大相》&#13;<br> B.《影像來電》&#13;<br> C.《影像大相》</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭三名參加者可得到Nokia6680手機一部，首名得獎者額外獲得藍芽免提一個。&#13;<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）&#13;<br> 5.得獎者將有專人通知。&#13;<br> 6.為公平起見，《蘋果日報》及Nokia員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p></body></html>