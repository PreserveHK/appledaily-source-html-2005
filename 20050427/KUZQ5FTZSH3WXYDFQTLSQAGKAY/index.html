<html><header><meta charset="utf-8"><title>理想家居：<br>紅牆＋油畫＋射燈客廳變優雅畫廊</title></header><body><h1>理想家居：<br>紅牆＋油畫＋射燈客廳變優雅畫廊</h1><p>係咪好難想像屋企有幅紅色牆？以為一定好搶好刺眼？其實只要懂得將顏色巧妙運用，亦可為家居帶來另一番景象。今次屋主就示範以幾盞射燈、一幅紅牆，再掛幅油畫，輕易做出如畫廊般的效果，亦成為全屋的焦點所在，而全屋米白的主調撞埋木家具及玫瑰紅，將家居變得滿有殖民地色彩。&#13;<br>&#13;<br>記者：梁彩燕　攝影：陳盛臣&#13;<br>Model：Flossie（HKGenesis）&#13;<br>鳴謝：ConceptATDesignConsultantsLimited（23176880）</p><p>白裏透紅&#13;<br>博物館客廳</p><p>屋內滲透出一股「白裏透紅」的氛圍，細小空間卻大膽使用紅漆油，出來效果一點都不覺刺眼。設計師Angus不諱言粉黃色同草綠色都可營造舒適感覺，但屋主Raman同Cindy卻偏愛玫瑰紅，坦言Cyber或摩登感覺絕對不是他們那杯茶，對維多利亞色彩更是情有獨鍾，這當然與他們在英國工作及生活多年也不無關係。橫豎只有兩口子居住，兩人又經常外出公幹，沒有工作間不打緊，將原來的兩房改為一房，擴闊客廳的可使用空間，地方闊落了，無拘無束的聽聽音樂看看書，至優游不過。</p><p>蘋：為何會將客廳面向大門的牆壁髹上紅色？&#13;<br> R：要髹一幅紅牆，係想入門就讓人首先有個焦點，撞埋木家具，效果很好，有點英國Feel。&#13;<br> 蘋：為何會有紅牆配油畫的構思？&#13;<br> R：最先係響英國朋友家中，見到廳內掛滿油畫，好似博物館咁，感覺好古式、好舒服又靚，因此亦為家中的設計取得了靈感。再以從布吉巴東海灘救回來的油畫作點綴，幅牆就不會太Plain，而挑選一幅僧侶走向走廊深處狀的油畫，係想令客廳的感覺更深一點。&#13;<br> C：掛了畫，也可平衡番一整片紅色的單調感，而牆上3盞射燈更有畫龍點睛作用，幫助突出整個「博物館Feel」。&#13;<br> &#13;<br> 地區：半山區&#13;<br> 面積：500呎&#13;<br> 間隔：1房2廳&#13;<br> 裝修費：$220,000&#13;<br> 家具費：$30,000</p><p>飯廳似茶座</p><p>兩口子物件不算多，好些木櫃都是從舊居搬來的，儲物空間還是夠用，所以在客飯廳裝修部份，都盡量不做到太累贅或沉重，現在則多點空間可掛放相片或壁燈，眼睛休息的地方也多了，壓迫感自然消失得無蹤影。飯廳就選擇以圓桌代替方桌，好似人哋英式HighTea茶座咁，Raman話：「揀玻璃桌面因為唔想Block咗視線，𠵱家正籌劃緊養魚大計，打算將魚缸置於玻璃層架上，位置恰恰好，亦為家居再添加生氣。」</p><p>Mix&amp;Match各地色彩</p><p>因工作關係，經常到外地公幹，一趁有空閒時間就會為家居搜羅合適擺設，所以家品有來自菲律賓、印尼或泰國等東南亞地區，也有從愛爾蘭、希臘精挑細選的，而同時又會保留舊居的木家具，東南亞Feel再加中式再加殖民地色彩，拼在一起竟與一屋的英倫風格異常合拍，看來屋主還是甚懂得拿揑Mix&amp;Match當中的要領呢！</p><p>英式紗簾衣櫃</p><p>睡房一貫的紅白配，傳統英式大衣櫃，係屋主揭家居雜誌時想要的款式，當然想照辦煮碗複製一個，但設計師Angus就稍作改良，將原來的雕花框邊化繁為簡，不俗氣不花巧，𠵱家就顯得簡潔多了。櫃內綴以薄紗簾，充滿英式少女情懷。不是衣櫃就是床，但原來房內機關也不少：床頭燈槽原意用來掩飾天花橫樑，同時亦隱藏了儲物格、牆上冷氣機位有暗格、就連廁所門頂都唔放過，雖然未有咁多東西需要儲，但空間唔嫌多，日後也唔使擔心唔夠地方用。</p><p>廚廁空間盡利用</p><p>OpenKitchen有結構性凹位，將之化為入牆櫃，兼預留空間嵌入雪櫃，長形的廚房地方就見使得多。而全屋間隔經過改裝後，要通過主人房方可到廁所，咁客廳就唔會出現太多門的情況，顯得逼逼狹狹，為免細細間屋但有太多牆，亦索性把廁所門改為玻璃門，視覺上就更通透，也可令睡房與浴室連貫起來，面積擴闊一點。而且廁所需要光猛點，以淺白及淡藍小磚塊砌牆就至有希臘Feel。</p></body></html>