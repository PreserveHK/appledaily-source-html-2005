<html><header><meta charset="utf-8"><title>有運到：<br>有健康有財富豬籠入水</title></header><body><h1>有運到：<br>有健康有財富豬籠入水</h1><p>以吉祥物趨吉避凶、生旺化煞，早在二千多年前的中國已存在，不過家陣講梗係公元2005年，如果屋企重又龍又鳳又麒麟，真係Out到暈。咁啦，睇睇下面嘅Q版吉祥物，要吉祥如意又唔娘？話咁易啦！&#13;<br>&#13;<br>記者：尹珊珊　攝影：陳陶鈞、楊錦文</p><p>中國民間吉祥物大多係飛禽走獸，好似羊寓意吉祥、龜寓意長壽等。又或者是龍、麒麟等想像出來的圖騰瑞獸。造型一般傳統色彩甚濃。不過現代版吉祥物擺設就令人耳目一新，不但外觀愈出愈可愛，重加埋實用功能，而且陣容夠晒鼎盛，幾乎各種吉祥動物，都可以找到摩登版。&#13;<br> &#13;<br> 阿婆時代都有吉祥毛毛豬錢罌，不過今時今日，豬豬的毛毛就更加又長又柔軟，好樣好多。你哋聽過豬籠入水未？將我入滿錢，重唔發達？&#13;<br> &#13;<br> 肚滿腸肥大豬&#13;<br> 特價$102.4（a）</p><p>龜&#13;<br>長命百歲</p><p>龜象徵長壽人人都知，這個毛毛烏龜仔，其質感不僅軟綿綿，真身重係一個紙巾盒，夠實用！&#13;<br> 軟綿綿龜紙巾盒$98（c）</p><p>鹿&#13;<br>上位必選</p><p>鹿取其諧音「祿」，祿即祿位。案頭上擺放這隻僅1吋高的迷你小鹿斑比，升官發財在望。&#13;<br> 迷你斑比鹿　各$10（b）</p><p>象&#13;<br>吸水收財</p><p>象鼻能吸水和噴水，風水學上，大象象徵吸水收財。這3隻顏色勁Sharp大笨象，真身是調味罌，有趣實用。&#13;<br> 象家庭調味罌　$68/一套（c）</p><p>馬&#13;<br>旺事業</p><p>馬象徵事業鴻圖大展，馬到功成，想催旺事業運，靠晒佢，馬仔手上的綠色珠珠更可增強健康運。&#13;<br> 招運馬仔$38（b）</p><p>魚&#13;<br>有錢剩</p><p>魚與「餘」同音，傳統上比喻富裕、吉祥和幸福，這3隻迷你陶瓷金魚，造型的的骰可愛。陶瓷金魚擺設　$148/3隻（b）</p><p>羊&#13;<br>喜氣吉祥</p><p>羊有「祥」及「陽」之喻，代表光明祥和。Q版招運羊，捧黃珠可招財運，捧紫珠則增強整體運。&#13;<br> Q版吉祥羊　各$48（b）</p><p>牛&#13;<br>平穩祥和</p><p>在眾多吉祥瑞獸中，牛可謂勤奮堅忍的佼佼者。這隻Cutie到爆牛牛，不但可帶來祥和，更可變身做咕𠱸。&#13;<br> 牛牛咕𠱸　特價$119.2（小）、特價$143.2（大）（a）</p><p>售賣點</p><p>（a）心意店&#13;<br> 銅鑼灣銅鑼灣地帶1樓134號舖（23689798）&#13;<br> （b）GiftCentury&#13;<br> 銅鑼灣銅鑼灣地帶1樓144號舖（28818762）&#13;<br> （c）OLALA@LCX&#13;<br> 尖沙嘴海港城LCX7A號舖（21101742）</p></body></html>