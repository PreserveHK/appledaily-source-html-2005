<html><header><meta charset="utf-8"><title>免提頭盔</title></header><body><h1>免提頭盔</h1><p>揸車講電話可以用免提裝置，電單車則有「免提頭盔」。頭盔內有咪線，而盔內有透過耳骨受話嘅裝置，聽落都相當清晰。黑色磨砂面呢一款Cool得嚟又唔花巧，淺藍幻彩拉花則搶眼又型仔。&#13;<br>&#13;<br>記者：戴維浩　攝影：陳偉強</p><p>地址：旺角廣華街1號仁安大廈地下18號仁安特區A舖&#13;<br> 查詢：23939999（駿朗服飾）</p><p>標致全金屬座枱鐘$1,140</p><p>標致汽車精品系列中有一個外表前衞，且功能多多嘅座枱，有一般時間顯示功能，更有溫度、濕度以及天氣顯示，由於用上全金屬製造，重量同價錢都份量十足，充當紙鎮都得。&#13;<br> &#13;<br> 記者、攝影：袁國基&#13;<br> &#13;<br> 地址：灣仔告士打道77-79號地下陳列室&#13;<br> 查詢：法國汽車（31181828）</p><p>追加香港S-Class配額</p><p>筆者曾經第一時間向廣大本地車迷披露過，仁孚車行為促銷旗下至頂級S-Class分別推出優惠車價，其中S350L現價$1,060,000（原價$1,138,000），而頂級版S500L亦減至$1,270,000（原價$1,348,000），兼且加送$47,000（S350L）同$54,000（S5000L）的原廠三年保養同維修計劃，想唔到外界反應咁好，聽聞代理商經已獲得廠方承諾再度加推兩款S350同S500新車配額，平治迷可以考慮。&#13;<br> 查詢：28957288（仁孚行）&#13;<br> &#13;<br> 記者：陳偉林</p></body></html>