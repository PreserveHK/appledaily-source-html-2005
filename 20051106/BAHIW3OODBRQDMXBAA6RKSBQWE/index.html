<html><header><meta charset="utf-8"><title>焦媛重演周璇一生</title></header><body><h1>焦媛重演周璇一生</h1><p>焦媛噚日帶病同石修（圖左）、陳雋騫重有監製高志森舉行記者會，宣布會喺下個月十六號至十八號喺元朗劇院演出音樂劇《馬路天使》。今次個劇講述周璇嘅一生，到時陳雋騫會現場彈奏重新編曲嘅周璇歌曲，石修同廖啟智分別做周璇身邊兩個重要男人，咁周璇嘅角色當然係焦媛演啦！</p></body></html>