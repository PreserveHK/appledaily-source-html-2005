<html><header><meta charset="utf-8"><title>今日開倉：行山用品開倉$199有營</title></header><body><h1>今日開倉：行山用品開倉$199有營</h1><p>秋高氣爽，又係去行山嘅時分。行山係健康嘅運動，但上到山四野無人，裝備好壞絕對緊要。售賣專業行山用品數十載嘅毅成今日起開倉，其貨源主要是瑞士、德國及西班牙的名牌，質素有保證之餘，貨品亦夠晒全面。今次減價的主力為行山及宿營等用品，樣樣設計都好輕巧同方便，價格低至4折。最吸引就係限量只有20套嘅三合一露營套餐，200蚊都唔使就「有營」！<br><br>記者：葉靜君　攝影：伍慶泉<br>Model：Tracy@Puremodels</p><p>2人營套餐$199（限售20套）</p><p>呢款TritonMono2人蒙古營（原價$198），適合2人郊遊，Setup極之容易，唔使5分鐘就搞掂。幕口附有蚊紗，既可通氣又可防蚊，頂頭有小天窗通風。套餐重包括暖笠笠TritonSimple850睡袋（原價$150），可用於低至15度之天氣，拉開拉鏈可變成雙人被，內為空心棉，方便清洗。另有德國地蓆（原價$60），其銀面能吸收熱力，比一般地蓆較為保溫，戶外地方天氣寒冷，保溫效果特別佳！</p><p>配件類$15有交易&#13;<br>煮食套餐</p><p>去旅行自己煮食另有一番樂趣，老闆今次大益街坊，一人用鋁質煮具Cookset包煎Pan、細鑊、碟同水杯仔，一Set四件只係15蚊，抵到你唔信。</p><p>飛機鋁合金&#13;<br>行山杖</p><p>呢款7075飛機鋁合金爬山杖，手柄為防跣膠，可以伸縮，有避震功能。山路崎嶇，爬山杖的品質真係好緊要。</p><p>Nalgene水壺（250ml）</p><p>美國品牌，同一般水壺好唔同，其高溫不碎膠能承受正負130度，於美國十分出名。上到山，夜麻麻，都咪話唔凍，倒杯滾水最啱！</p><p>全棉睡袋</p><p>去旅行都可以好乾淨，全棉睡袋攜帶輕便，又方便清洗，有四方形及人形可供選擇。</p><p>背包類&#13;<br>Mammut透氣背包</p><p>戶外牌子Mammut出品，除了輕身透氣外，還附有一條潛水衣料彈性腰帶，十分貼身。膊頭位重有透氣尼龍網，孭得好舒服！</p><p>輕型背包輕鬆自在</p><p>TatonkaMotion20德國輕型背包，外面有網架可因應需要而調校，可撐開，不需要緊貼背部，特別透風，適合大汗怕熱人士；加上設計是將力點轉至盆骨，分散支撐點，孭耐咗都不覺辛苦。</p><p>衣物類&#13;<br>超輕身風褸</p><p>呢件英國Montane超輕身風褸曾風靡全球，擋風度100%，透氣度98%，返工嗌冷氣好凍？呢件風褸喺Office着一樣啱！</p><p>防風保溫二合一</p><p>呢件TritonJacket，抓毛密度高，防風功能特強。由於抓毛本身保溫功能甚高，故着一件已經具備防風同保溫功能。</p><p>瑞士軍隊行山鞋</p><p>瑞士Raichle防水透氣鞋，有90年歷史，一直為瑞士軍隊做鞋，夠晒專業。</p><p>童裝行山鞋</p><p>Raichale童裝鞋，最啱行山，鞋頭夠保護但內櫳軟熟，啱晒小朋友！</p><p>毅成戶外用品（23900020）&#13;<br> 日期：即日起至11月13日&#13;<br> 時間：12:00-10:00pm&#13;<br> 地點：旺角西洋菜南街134-136號2/F（旺角地鐵站D2出口）&#13;<br> 付款方式：現金、$500以上信用卡及易辦事</p></body></html>