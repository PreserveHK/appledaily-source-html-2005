<html><header><meta charset="utf-8"><title>Kelly獲贈三馬桶</title></header><body><h1>Kelly獲贈三馬桶</h1><p>陳慧琳（Kelly）噚日喺台北以代言人身份出席「浴」廣告記者會，獲贈三個高級馬桶，Kelly話坐馬桶唔會腳痹，所以會送一個畀媽咪。Kelly同陳冠希（Edison）又獲得台灣某網站選為最靚男、女歌手，Kelly話：「Edison不論用任何角度看都很帥，我就覺得自己側面較美。」</p></body></html>