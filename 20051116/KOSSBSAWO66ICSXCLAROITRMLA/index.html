<html><header><meta charset="utf-8"><title>金馬導演好冇癮<br>星爺認爆冷「唔知贏乜」</title></header><body><h1>金馬導演好冇癮<br>星爺認爆冷「唔知贏乜」</h1><p>周星馳執導的《功夫》在今屆金馬獎連掃五獎項，包括「最佳導演」獎。對於曾志偉日前批評周星馳執導不及杜琪峯好，星爺昨直認爆冷，並說：「我都唔知贏啲乜，我都覺得佢（杜琪峯）表現好過我。」</p><p>在今屆金馬獎憑《功夫》連掃五獎，勇奪「最佳導演」的周星馳，昨日在位於金鐘的哥倫比亞電影公司舉行記者會，多謝曾為《功夫》出力的台前幕後。</p><p>致謝會無表情</p><p>星爺奪得「最佳導演」後，外界指他爆冷打低杜琪峯及其他對手，星爺對「爆冷」二字顯得滿不是味兒，他木無表情地說：「直情係（爆冷）啦！都唔知點解。」對於曾志偉日前批評其執導的《功夫》不及杜琪峯的《黑社會》出色，星爺繃着臉說：「我都覺得佢（杜琪峯）表現好過我。」問星爺知否自己憑哪方面取勝？他則愈講愈沒趣：「我都唔知贏啲乜。」</p><p>讚杜琪峯可貴</p><p>對於杜琪峯未能奪獎，他說：「杜琪峯係一個少有嘅導演，佢好有創意、風格，實事求是，係一個難能可貴嘅多元化導演，佢攞唔到獎對佢冇影響，佢係一個好導演，唔使用獎嚟表示。」對於李安批評看過《功夫》後沒有得着，星爺認為每個觀眾有不同看法，他本人就對《功夫》很滿意。&#13;<br> 奪得「最佳女配角」的元秋昨日在亞視總台與《喜有此理》的演員一同慶祝，她說：「我嗰晚攞完獎之後，周生話麻煩我坐多陣，如果佢得獎就幫佢攞。」&#13;<br> 採訪：張俊銘、馬建華　攝影：陳志嵐</p></body></html>