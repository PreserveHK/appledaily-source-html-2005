<html><header><meta charset="utf-8"><title>普選夢<br>趙子龍後人：有得爭取就要爭取</title></header><body><h1>普選夢<br>趙子龍後人：有得爭取就要爭取</h1><p>人到七十，所求甚麼？生於一九二九年的趙文超，上世紀三十年代由鄉下來到香港，抗戰時到桂林避難；四九年政權變色前夕，乘坐最後一班直通快車返港，從此落地生根。為了香港，他連續三年參加7.1遊行，下月四日會再上街爭取普選，但坦言無信心看到香港普選。不過，他說：「事在人為，有得爭取就要爭取，否則成世人俾人牽住鼻子走，做人有乜意思？」</p><p>趙文超活躍於同鄉會及僑團活動，身為「三國」名將趙子龍的後人，他重視忠義，每年會組團到深圳赤灣宋帝陵參拜。四九年後，同鄉會要除下青天白日滿地紅旗，卻也不掛五星紅旗。八十年代中、英簽署《聯合聲明》，頒布《基本法》，他暗忖，「共產黨未必信得過，一旦反口唔兌現就上街。」</p><p>有普選先長治久安</p><p>結果，他○三年起連續三年參加7.1遊行。他說：「一介平民，唔出聲、唔上街重可以做乜？董建華落台，證明要靠人民力量先可以做到嘢。」年逾古稀，趙文超也憂慮民主路上後繼無人，「我哋唔行出嚟，後生嘅更加唔出嚟。」曾經歷戰亂及改朝換代之苦，他對人民當家作主有深刻體會，「香港人生性功利，生活過得去就唔輕言生事，但長遠計，都係有普選先長治久安。」&#13;<br> 政改方案只有鳥籠式民主，普選時間表欠奉，他坦言對在有生之年看到香港普選不樂觀，最後心願是二○一二年可投票普選特首，「如果要十幾年後先普選，有數得計，重有命嘅，到時都成九十歲，要成百歲先見到普選，都無癮啦。」他說不想渾渾噩噩虛度餘生，已決定下月再上街，「成世人俾人牽住鼻子走，做人有乜意思？香港人政治意識好成熟，上街唔係搞對抗，曾蔭權喺香港長大，唔會唔明白香港人啩。」&#13;<br> 本報記者</p></body></html>