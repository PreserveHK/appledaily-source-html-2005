<html><header><meta charset="utf-8"><title>一味窩輪：和黃想郁留意3936</title></header><body><h1>一味窩輪：和黃想郁留意3936</h1><p>港股又再窄幅波動，恒指高低相差只係46點。扯低恒指最多嘅係中移動（941），不過6.3點，拉高恒指最多嘅和黃（013），亦不過3.4點。大市總成交得114億元，交投一縮，好淡其中一方稍為用多啲子彈，移動方向將可能較為明顯。&#13;<br> 和黃C輪3936：和黃收69.25元，微升1格，走勢似乎想郁，如果見到交投有異，可以搵啲C輪短炒，對象係3936，10月中到期，輪價32.5仙，溢價2.9%，槓桿率21.3倍（有效12.9倍），引伸波幅15.5%。&#13;<br> 稍為短期嘅對象則係3808，下月中夠鐘，輪價29仙，溢價0.9%，槓桿率23.9倍（有效18.6倍），引伸波幅14.4%，呢隻波幅大啲，贏輸會放大啲。末日C輪3561今日最後交易，免得過咪做嘢。&#13;<br> 中移動C輪3651：中移動最低28.20元，收28.40元，微跌0.10元。若再向下移至28元邊邊，可怡情小注博反彈，揀低溢價C輪埋手，對象係3651，下月初夠鐘，輪價16仙，溢價0.7%，槓桿率17.8倍（有效14.8倍），引伸波幅20.7%。&#13;<br> 隻輪本月27日最後買賣，炒作時睇住日曆，去到尾嗰陣，交投一定轉疏，注碼要控制。&#13;<br> 章盛</p></body></html>