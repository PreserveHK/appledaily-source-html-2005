<html><header><meta charset="utf-8"><title>數碼影音：46吋超闊LCDTV行EVD制式睇碟靚爆</title></header><body><h1>數碼影音：46吋超闊LCDTV行EVD制式睇碟靚爆</h1><p>最近國產LCD嘅來勢好勁，繼Prima推出能真正對應1,920×1,080解像度嘅42"LCDTV，Shinco（新科）又將電視技術推向更高，旗下新作DTV-460，具備46"超大畫面之餘，重引入EVD系統，只要對應同樣格式嘅光碟，就能夠播放清晰度比DVD高出5倍嘅畫質，用嚟睇碟簡直超晒班！&#13;<br>記者：陳國輝&#13;<br>攝影：陳陶鈞&#13;<br>ImageGirl：Vico</p><p>EVD（EnhancedVersatileDisc）係國內開發嘅光碟系統。原來喺03年12月嗰陣，Shinco已經向外界公布咗呢種技術，今次首次將EVD系統加入TunerBox內推出。其特點係支援1080i高解像輸出，只要插入張EVD光碟，就能欣賞到比DVD更細膩嘅畫質；同時，Shinco重公布咗屏幕尺寸較細嘅DTV-3217SM，闊32"，係「上車」人士之選。</p><p>畫質測試比較</p><p>實情EVD畫質有幾靚？𠵱家就試播《頭文字D》，等佢同DVD嚟一次較量！</p><p>第七代SAMSUNGPanel</p><p>DTV-460屬於Shinco旗下最闊嘅LCDTV，比起45"SHARP「機王」重要多出1"，都咪話唔巴閉！佢最勁係內置咗SAMSUNG第七代Panel，優點係畫面反應快，減少殘影問題，而且畫質亦都比以前有所進步，當睇過《頭文字D》呢類動作片時，表現就更加明顯。雖然解像度仍維持1,366×768，唔屬於真正對應1080i，但超闊屏幕加上有SAMSUNG撐腰，就絕對可跟日韓大牌子LCD睇齊！</p><p>吸碟式EVD機</p><p>認識Shinco嘅話，應該知道「一機兩味」係乜！今次都唔例外，除咗46"DTV-460之外，重有一部DB-EVD4500，睇碟專用。雖然佢唔係植入於電視機身，但係玩法超多，其中最新鮮又最勁，肯定係EVD播放功能！佢可以輸出1080i畫質，同時支援最新音頻編碼技術EAC，能模擬6聲道數碼音效，聲畫夾擊下勁重現場Feel！當然，想睇番DVD格式一樣得；另外，此機重保留咗HDMI、色差等輸入，可配置強勁嘅周邊產品。</p><p>同場加映：平玩32"LCD</p><p>呢款32"LCDTVDTV-3217SM，特別之處係換咗做SHARPPanel，質素絕對有保證；同時，解像度亦維持喺1,366×768，同樣支援HDMI及500cd/m2等規格，但售價１萬蚊都有找，對初玩LCDTV嘅人士非常適合。&#13;<br> Profile：32"、1,366×768解像度、800：1、500cd/m2、HDMI&#13;<br> 售價：$9,998&#13;<br> 推出日期：10月中</p><p>網上專賣EVD碟</p><p>筆者走訪過幾間DVD舖，發現一個問題：究竟邊度先有得賣EVD碟？原來，EVD碟嘅主要銷售點都集中喺國內！不過，如果本港用家想買，亦毌須組團北上咁煩！Shinco提供咗www.evdau.com呢間網上專賣店畀大家，只要登記成為會員，就可以隨時訂購最新嘅EVD影碟。入會費分?288（約港幣$276）及?988（約港幣$946）兩種，後者連一部EVD影碟機，至於每張EVD碟售價，則由?6-66（約港幣$5-63）不等。</p></body></html>