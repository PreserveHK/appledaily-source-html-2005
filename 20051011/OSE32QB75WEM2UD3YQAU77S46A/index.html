<html><header><meta charset="utf-8"><title>　　李永達炒車次次蝕底 - 李八方</title></header><body><h1>　　李永達炒車次次蝕底 - 李八方</h1><p>做議員炒車好蝕底，好似立法會議員李國英咁，雖然冇違反交通規則，但車親人就變大新聞。民主黨主席李永達話，佢揸車俾人撞過兩、三次，雖然每次都係好無辜咁俾人炒埋嚟，但次次都要賠錢畀人，公眾人物揸車真係冇着數兼蝕晒底！&#13;<br> 達仔話，佢第一次炒車係十年前，俾個揸搵食Van嘅後生仔炒，初頭個後生仔都話肯賠，但過幾日個後生仔終於認得佢係「李永達」後，即刻同佢「求情」話，屋企好窮要養家冇錢賠，達仔最後都冇收佢賠償。&#13;<br> 幾年後達仔又撞車，呢次係人哋夾硬cut線炒埋嚟，但佢一樣冇得追究，因為達仔唔記得續牌，個牌啱啱過咗期。警察大佬勸佢都係唔好追究啦，如果要落案，咁就要告佢無牌駕駛。唉，身為一黨主席，達仔真係論盡咗啲嘅。</p><p>&#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>