<html><header><meta charset="utf-8"><title>周慧敏去K唱好新人</title></header><body><h1>周慧敏去K唱好新人</h1><p>周慧敏早前為時尚雜誌《Jessica》十二月號拍攝封面照，她先後穿上Hermes、AnnaMolinari等新裝，罕有低胸性感。周慧敏在訪問否認明年會開個唱，但直言間中會到卡拉OK，試唱樂壇新人的歌曲，她說：「令我有深刻印象嘅新晉歌手有王菀之同側田，佢哋有才華，有自己曲風，睇王菀之彈琴時嘅高雅氣質，更令我想起當年嘅陳百強。」</p><p>信賴倪震</p><p>周慧敏講及男友倪震時說：「佢係唔按常規辦事，唔受傳統道德標準限制，作為一個伴侶，好靠得住，負責任又細心。」對倪匡，周慧敏則說：「佢係個IQ好高嘅高人，性格豁達又百無禁忌，做事冇包袱；而姑姐亦舒就有一種優雅成熟女人嘅魅力，又有一份平靜。」</p></body></html>