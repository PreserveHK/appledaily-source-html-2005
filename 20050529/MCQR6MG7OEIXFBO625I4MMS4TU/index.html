<html><header><meta charset="utf-8"><title>新興小廚：MK子民電視送飯</title></header><body><h1>新興小廚：MK子民電視送飯</h1><p>MK仔女對答：「邊度搵食呀？」「新興喇！」別誤會，說的不是夜總會林立的新興大廈，是有30年歷史的「新興小廚」。此店客家菜享譽女人街30年，舊老闆年多前易手予同鄉鄉里，新老闆曾先生曾當泉章居廚師，做客家菜最拿手。店子小，只能容納約30人，午晚膳時段例必爆場，人人頭岳岳哺住電視機，撈《老婆大人》送飯，好有家庭Feel。價錢方面，午市擺低$20已有一餸一飯，質素公認好，所以長期吸引到MK子民幫襯，在女人街站得住腳。</p><p>鹽焗雞　全隻$120　半隻$60</p><p>MK仔女一致力撐！新鮮雞鹽焗特別鮮味嫩滑，配合自製沙薑醬，香口滑溜食不停口。</p><p>炸大腸$45</p><p>大腸醃製過後已辟去獨特怪味，炸得香脆，食落香口。</p><p>梅菜扣肉$40</p><p>扣肉燜3小時才入味，故每天限量發售30碟，梅菜超甜，扣肉超腍兼入味，送白飯是絕配。</p><p>食客有Say</p><p>阿蚊：「我喺附近返工，每個禮拜總有三兩日喺呢度開飯，啲餸OK好味。」</p><p>新興小廚（27108133）&#13;<br> 地址：旺角通菜街57號地下&#13;<br> 營業時間：11:00am至2:00am&#13;<br> 座位：約80個</p></body></html>