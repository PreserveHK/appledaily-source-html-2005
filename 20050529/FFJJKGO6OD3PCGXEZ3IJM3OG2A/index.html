<html><header><meta charset="utf-8"><title>今日開倉：蛤乸隨街跳$9.9對Converse　搶！</title></header><body><h1>今日開倉：蛤乸隨街跳$9.9對Converse　搶！</h1><p>其實$9.9買一對拖鞋都有啲勉強，何況係對Converse？連自己都唔多信！不過話晒我哋期期定必介紹啲超筍掃貨場畀大家，今次都唔會有閃失！如果呢幾日行開旺角，就一定要嚟昅吓。事關用大銀買波鞋想必爽到震，但店主當然不是發神經，故只嚴選5款Converse以激抵價$9.9發售，而每款限售5對，即共25對。所有貨品先到先得，若你在開舖後兩小時才看到此報道，Sorry呀，$9.9對Converse相信已經冇你份！&#13;<br>&#13;<br>記者：趙善怡　攝影：梁細權　模特兒：Wayne</p><p>迷人夏日Look</p><p>呢對必定係今次最搶手之貨！淺藍Converse上印有黃色潦草「AllStar」字樣。無論男仔用來襯牛仔褲，定係女仔用來襯今季至興的短裙仔，都好有夏日Feel！&#13;<br> 原價：$299&#13;<br> 特價：$9.9</p><p>$9.9特區限售25對</p><p>1.至Sharp醒兼至抵玩&#13;<br> 幾款$9.9Converse中，以這對成為抵中之霸，皆因原價盛惠$399。鮮橙高筒係女仔夏天至愛，如果想搞搞新意思，可以買啲用於布的顏料喺鞋上畫吓公仔，抵玩到極！&#13;<br> 原價：$399　特價：$9.9&#13;<br> &#13;<br> 2.黑白最易襯衫&#13;<br> 黑白色款係ConverseFan屎必有的鞋款，貪佢夠易襯衫！$9.9一對鞋確實係買布都唔得！&#13;<br> 原價：$199　特價：$9.9&#13;<br> &#13;<br> 3.潮玩Graffiti&#13;<br> 橙紅底襯上塗鴉字款的Converse夠晒鮮豔奪目，體現Converse近年以色彩鮮豔作為變化的特色！塗鴉字樣添街頭味道，簡簡單單襯條未洗水的牛仔褲已夠HipHop！&#13;<br> 原價：$299　特價：$9.9&#13;<br> &#13;<br> 4.扮牛仔Converse&#13;<br> 遠睇勁似牛仔布的短Cut筒Converse，男女都啱。用來襯白Tee同短褲，勁有夏日魅力！&#13;<br> 原價：$199　特價：$9.9</p><p>其他必昅鞋王</p><p>奧運版JordanVII&#13;<br> Jordan7代奧運版於去年推出復刻即為Fan屎追捧，燙金色Jordan字樣及Logo外，最值錢係鞋踭9號，因當年波神穿９號球衣參加奧運，更是歷代佐敦唯一唔用23號的。&#13;<br> 原價：$1,399&#13;<br> 特價：$999</p><p>懷舊魅力&#13;<br> NikeDeltaForce&#13;<br> 懷舊味極重的NikeDeltaForce，Details細緻。珍珠皮的搭檔夠特別。&#13;<br> 原價：$549&#13;<br> 特價：$399</p><p>Fans不減JordanVIII&#13;<br> 一直都有人追捧的白色高筒Jordan8代，前面嗰兩「辦」確係型！紅白灰黑雲石底係此鞋的焦點所在。&#13;<br> 原價：$1,299&#13;<br> 特價：$849</p><p>全球Peace&#13;<br> 和平版Converse&#13;<br> 鞋面印有世界各地的「和平」字樣，真夠意思！着咗連心情都平和啲！&#13;<br> 原價：$980&#13;<br> 特價：$599</p><p>平Tee着上身</p><p>BigHit米奇&#13;<br> 近期米奇最紅！一於買番件米奇Tee賀吓佢。不過呢件Tee屬童裝Size，要夠苗條先可以着到！&#13;<br> 原價：$180&#13;<br> 特價：$49</p><p>潮意未盡&#13;<br> 前幾年街牌Homless勁Hit，潮友衣櫃必有件Tee，呢款有紅黃兩色的型仔Tee做緊特價，板友重唔趁機入貨？&#13;<br> 原價：$380&#13;<br> 特價：$99</p><p>次抵價$99繼續掃</p><p>夏日意濃ProStar&#13;<br> 不用再作多想！這兩對Summer款ProStar鞋正價要成$399，𠵱家只係$99，少女們又點會執輸呀？想大路啲，可以揀白色嗰對；想Cutie女仔啲可以掃粉紅底襯桃紅星嗰對。&#13;<br> 原價：$399&#13;<br> 特價：$99</p><p>大頭迷彩Vans&#13;<br> 呢幾年勁Hit嘅迷彩，於今次減價亦有一對Vans出品的Causal鞋款。喺天氣咁悶熱嘅時候，腳趾如能任意在圓扁鞋頭中浮游確係爽，加埋迷彩Pattern就更加唔可以放過。&#13;<br> 原價：$399&#13;<br> 特價：$99</p><p>siZ減價資料&#13;<br> 日期：5月29日至6月1日&#13;<br> 時間：下午1時至晚上11時&#13;<br> 地址：旺角彌敦道602-608號總統商業中心Chic之堡3樓318號&#13;<br> 電話：31019171&#13;<br> 付款方法：現金及易辦事</p></body></html>