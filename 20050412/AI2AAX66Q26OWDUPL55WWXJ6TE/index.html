<html><header><meta charset="utf-8"><title>飲食人誌：<br>摩登燒臘滋味飯OL力撐1粒鐘賣60碗</title></header><body><h1>飲食人誌：<br>摩登燒臘滋味飯OL力撐1粒鐘賣60碗</h1><p>是日介紹燒臘飯，預你即時一句「有無搞錯呀？」不過咪柴台住，這間隱藏在中環結志街街市內的燒臘飯店，舖頭格局較傳統地踎燒臘檔摩登乾淨，破格的燒味小食及粉麵亦出位，其主打的「燒臘滋味飯」比一般燒臘飯有「營」，1小時午市大賣60碗，平均每分鐘賣出1碗，能成為中環新一代OL力撐之店，不無原因！&#13;<br>&#13;<br>記者：黃婉冰&#13;<br>攝影：陳盛臣</p><p>熱爆滋味飯</p><p>拍攝當日，記者即使1:30pm到達，但一煲滿滿的滋味飯亦已售罄，只剩下一碗負責人預先準備好的供拍照，可見其「味」力果然不凡，也難怪，滋味飯紅紅黃黃，賣相確較一般白飯吸引及有營，而且單拼、雙拼、配白飯都一樣$25，所以能吸引一眾OL。</p><p>高纖有型啱OL</p><p>比起一般地踎燒臘檔，「先滋先覺」格局四正得多，門口燒味架乾淨明亮，裝修簡單但整潔。一到午市，每枱都坐滿在附近上班的OL、白領。之所以能吸引上班族，其自製獨賣的「滋味飯」絕對是撒手鐧，用白米、紅米、粟米煮成的「滋味飯」，比一般白飯多一份飯香及軟綿，兼且高纖有營養，正好切合一眾怕肥又鍾意食燒味飯的OL，每日午市，60碗「滋味飯」就在短短1小時內售罄，知碇熟客會先打電話預訂。</p><p>醬汁味道較淡</p><p>看餐牌，還有其他燒臘舖吃不到的特色燒味粉麵及小食，老闆Anna尤其花心思在醬汁調校上：「傳統燒味醬汁比較濃同鹹，一來會畀人一種肥膩唔健康嘅感覺，二來用太濃太鹹嘅醬汁醃肉，會令肉質變韌，所以我取中間位，清淡為主，每款汁都少鹽少豉油，有鹹味又唔會太濃，做出嚟嘅燒味更健康，更啱OL、遊客口味。」</p><p>午市MustEat</p><p>下午茶BestChoice</p><p>格局唔地踎</p><p>上班族點睇</p><p>先滋先覺（28518852）&#13;<br> 地址：中環結志街10號地下&#13;<br> 營業時間：8:00am至8:00pm&#13;<br> 座位：48個</p></body></html>