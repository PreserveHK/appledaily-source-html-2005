<html><header><meta charset="utf-8"><title>股壇瀏覽器：教訓日本罷買不如貴賣</title></header><body><h1>股壇瀏覽器：教訓日本罷買不如貴賣</h1><p>美美國將有多間大公司公布業績，包括對滙控（005）甚具啟示的花旗集團，另外中日關係突然緊張起來，令市場觀望情緒更濃厚，恒指收報13659，跌6點，成交僅118.66億元。&#13;<br> 中國人民反日情緒高昂，搞到北京日資百貨要停業暫避鋒頭。阿虎唔生性，上周六去到一間日本公司想買番套日本陶瓷（香港未有反日示威），點知拿起一看，原來是「MadeinChina」，實在令人懷疑日本公司售賣的貨品，究竟有幾多是日本製造？&#13;<br> 駿威（203）拍住本田產銷MadeinChina的本田汽車，在反日情緒高漲下，噚日一度被質低5.2%，低見2.775元，最後收報2.80元，跌幅收窄至2.6%。&#13;<br> 今時今日罷買日貨，即等於抵制中國，兩敗俱傷。日本貨與國貨價格相距甚大；若要教訓日本，大可將輸日貨品售價調高，實行輸出懲罰性通脹，等佢哋唔可以享用價廉物美的中國貨。&#13;<br> 萬能國際（305）被亞洲資源（899）主席黃光苗以每股0.04735元提出全購，較停牌前收市價0.108元大幅折讓56%，點知萬能噚日復牌重要升多18.52%至0.128元，唔通市場真係對黃光苗咁有信心？&#13;<br> 只係講句研究供電畀香港，威華達（622）就大升8.22%至0.79元，看來市場對供電概念頗為受落，相信呢類概念股陸續有來。<br> &#13;<br> <spanclass>中銀毋須平息搶客 &#13;<br> 近日銀行調高樓按，中銀香港（2388）又將新造樓按調高0.25%，唔少朋友問阿虎對樓市有咩影響？阿虎唔係呢方面專家，但據聞中銀香港調高樓按是因為樓市向好，樓按需求增加，令該行的樓按業務提早達標，所以毋須以平息搶客。&#13;<br> 阿虎</spanclass></p></body></html>