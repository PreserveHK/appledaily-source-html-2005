<html><header><meta charset="utf-8"><title>有運到：<br>行運內褲全年着</title></header><body><h1>有運到：<br>行運內褲全年着</h1><p>你可能會話，新年都過咗N世，𠵱家重介紹開運UnUn（即內褲，Underwear也）？冇錯，查實想全年平安暢旺，咁就要不時火紅UnUn着上身，事關火紅Un唔單止象徵吉祥好運，重有藏褲（富）之意，咁有意頭，梗要買多幾件來替換啦！&#13;<br>&#13;<br>記者：尹珊珊　&#13;<br>攝影：伍慶泉&#13;<br>模特兒：MayWong&#13;<br></p><p>今年首選：性感雞年行運Un</p><p>有可愛應景雞仔圖案之餘，綁帶款式，性感唔老土，啱晒後生女！$19（b）</p><p>中國式目標明確</p><p>着得開運UnUn無非都係要增強運氣，想贏錢、有福氣、旺財定旺夫益子？得！中國式行運Un，褲面繡有大大個字，單刀直入，目標夠明確清晰。咩話，娘？冇計，鬼叫傳統中國人最Buy都係紅色咩！</p><p>東瀛風後生仔唔怕娘</p><p>頂唔順中國式大紅Un，東瀛設計一定啱你口味，話晒有卡通、有圖案，後生仔着都唔怕娘，正處於暗戀、熱戀、狂戀、失戀的人，着條增強戀愛運的Boxer，包你喜事近。</p><p>玄學設計　有增值作用</p><p>由土炮設計師梁天業聯同摩登玄學家楊天命推出的「龍着」，將今年能助運的巽卦意象龍形化做Label圖案。款式都算簡單唔俗氣，最正係有埋增值作用，值太歲（屬雞）及沖太歲（屬兔）的人着咗可以合太歲、避厄運！</p><p>售賣點</p><p>（a）A&amp;MCo.&#13;<br> 旺角彌敦道688號旺角中心1期1樓F53號舖（27898396）&#13;<br> &#13;<br> （b）Alena&#13;<br> 尖沙嘴加連威老道23號A舖&#13;<br> &#13;<br> （c）lemuse@CDH&#13;<br> 中環皇后大道中171號合源中心地下（23680336）&#13;<br> &#13;<br> （d）西田百貨&#13;<br> 沙田新城市廣場第3期(26941111）</p></body></html>