<html><header><meta charset="utf-8"><title>　　周一嶽問候唐唐 - 李八方</title></header><body><h1>　　周一嶽問候唐唐 - 李八方</h1><p>唐唐隻腳無端端俾蟲咬，搞到幾日都返唔到工，都真係幾濕滯。本身係醫生嘅衞生福利及食物局局長周一嶽話，打過電話畀唐唐問候，應該唔會好大問題，大家唔使擔心啦！&#13;<br> 周一嶽噚日去咗政府嘅國慶酒會。佢話，以前雖然做骨科，但都有睇過類似嘅症，通常俾昆蟲咬完後就會感染發炎，要食抗生素先搞得掂，不過佢始終唔係唐唐嘅醫生，所以都唔可以完全肯定咁講，總之最啱聽都係，人人都要注意吓健康！&#13;<br> 滙豐大班鄭海泉都有去酒會。鄭大班話，賣地搵咁多錢係好事，如果政府將薪俸稅同利得稅還原到未加稅之前，相信都會好受歡迎，不過最終做唔做都係要問唐唐先得。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>