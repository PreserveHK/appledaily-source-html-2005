<html><header><meta charset="utf-8"><title>玩2.5"靚芒<br>Panasonic首部200萬像素手機</title></header><body><h1>玩2.5"靚芒<br>Panasonic首部200萬像素手機</h1><p>Panasonic早前推出嘅VS系列手機非常受用家歡迎，皆因外形又薄又型，無論男性、女性用家都一樣吸引到，最近Panasonic又推出咗一部功能上升咗級嘅VS7，此機不但係首部配備咗200萬像素鏡頭嘅Panasonic手機，重喺螢幕下方加入咗微距快速鍵，要影近嘅物件只需要啪下個掣，十分方便！&#13;<br>VS7嘅顯示屏亦都加大至2.5"，比之前嘅2.2"大得多，而且繼續採用1,600萬色芒，解像度高達320×240，而亮度則高達300cd/m2，市面上其他手機完全無可匹敵。VS7機身只有18.8mm薄，喺摺機嚟講算係薄身一族，而面板重可以更換，襯番唔同Style嘅用家；此機內置藍芽，支援傳送檔案，美中不足嘅地方係不設記憶卡槽，內置32MB記憶體要儲存相片同MP3，似乎就唔太夠用喇！&#13;<br>&#13;<br>記者、攝影：梁瑋瑜　</p><p>Profile：GSM三頻、200萬像素鏡頭、5倍數碼變焦、2.5"1,600萬色芒、32MB記憶體&#13;<br> &#13;<br> 查詢：Panasonic（23130666）</p></body></html>