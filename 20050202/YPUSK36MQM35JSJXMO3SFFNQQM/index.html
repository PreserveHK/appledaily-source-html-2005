<html><header><meta charset="utf-8"><title>幾百蚊MP3機睇埋MV</title></header><body><h1>幾百蚊MP3機睇埋MV</h1><p>腦場嘅MP3機一味鬥平，鮮有新意思！不過最近新返咗一隻A-Grade888，平價之餘，重要玩埋彩芒OLED，真係幾嚇人！不過最搶眼係佢機面約2.2cm闊嘅OLED彩芒，除播放一般MP3/WMA音樂外，佢重可以支援到MPEG4影音檔案，只要經USB接駁線，轉錄至MP3機內，就可以玩「隨身MV直播」，唔使齋聽歌咁悶啦！由於OLED嘅特性係冇咁食電，所以雖然行內置電池，不過閒閒哋都可以玩到10個鐘或以上，都應該幾夠聽。其他內置功能方面，還包括有內置收音機同數碼錄音等大熱功能，實用性都算幾齊全；至於價錢都唔算貴，256MB賣$699，另一款512MB則賣$899，價錢只係多iPodShuffle$120，不過有埋彩芒同播片功能，算近期抵玩之選。&#13;<br>&#13;<br>記者、攝影：朱崇德。&#13;<br>&#13;<br>A-Grade&#13;<br>查詢電話：23609911&#13;<br>地址：深水埗福華街146號黃金電腦商場地庫62A舖</p></body></html>