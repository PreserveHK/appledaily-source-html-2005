<html><header><meta charset="utf-8"><title>飲食人誌：<br>滾蛇碌灼鴕鳥肫片刁鑽藥膳火鍋</title></header><body><h1>飲食人誌：<br>滾蛇碌灼鴕鳥肫片刁鑽藥膳火鍋</h1><p>天氣冷，圍食火鍋暖身心，來來去去不是灼肥牛，就是煮肉丸，未免太過單調！想吃得特別？不難，新店「漁之家」想出新點子，用百花蛇碌、驢仔骨配藥材，炮製出濃香藥膳火鍋，用以灼食鴕鳥肫片，確是特別，還滋補暖身！&#13;<br>&#13;<br>記者：戴維浩　攝影：蔡鴻雯</p><p>漁之家開張大概個多月，老闆鴻哥早於十年前以「漁之家」之名在佐敦道開過海鮮酒家，「經濟唔好，於是喺四、五年前結業！」市場環境好轉，鴻哥看中了青山道夠地旺，於是頂了現在的舖位，找回舊夥計樹哥當大廚，主打火鍋之餘，兼做海鮮酒家，實行以價廉籠絡街坊，推出特價火鍋配料，如美國肥牛賣$8有10塊，三文魚刺身$8有6件。</p><p>乘大長今熱做藥膳</p><p>「點解搵番阿樹做廚房？因為佢計仔多！」樹哥會用魔鬼魚玩三味，做火鍋，炸魚骨、魚鰭，還炮製三杯魔鬼魚，一般市區酒家少見。近來魔鬼魚來貨少，眼見電視劇大長今流行，他又想到用性平和的驢骨、解毒的蛇碌打邊爐，加入藥材，大做藥膳火鍋，灼食鴕鳥肫片，爽口味鮮。</p><p>賀年菜新煮</p><p>樹哥入廚15年，曾於百樂酒店做粵菜，又做過短時間日本料理，到過台北高雄海鮮酒家做粵菜，又去過德國當「雜碎館」伙頭，對台菜、西餐有一定認識。最近推出應節菜式生菜蠔豉鮑魚崧，肉崧加入臘味、瑤柱、笋粒，包生菜吃，白飯也連下幾碗。&#13;<br> 另有財源滾滾來，墨魚膠混三文魚顆粒，外包脆醬蘸春卷碎皮，入口鬆脆，比炸魚崧過癮！最後登場是燒雞，用煲仔上，一杯酒、一杯蘭醬、一杯麥芽糖合調三杯醬，上台時灑向煲仔，立時熱烘烘。</p><p>新春意頭菜</p><p>漁之家海鮮火鍋（27281113）&#13;<br> 地址：深水埗青山道205-209號1樓&#13;<br> 營業時間：6:00am-4:00am&#13;<br> 座位：130個&#13;<br> 交通：長沙灣地鐵站A2出口&#13;<br> 備註：初一至初三收加一服務費，平日免收加一。</p></body></html>