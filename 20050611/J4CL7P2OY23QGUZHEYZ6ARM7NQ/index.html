<html><header><meta charset="utf-8"><title>巴塞外遊貨不對辦　香港搞唔成避一劫</title></header><body><h1>巴塞外遊貨不對辦　香港搞唔成避一劫</h1><p>巴塞隆拿嚟緊會去日本踢表演賽，先喺嚟緊禮拜日對橫濱水手，下星期三再對浦和紅鑽。但朗拿甸奴、伊圖、比列堤同馬基斯要踢國際賽，阿柏天尼、恩尼斯達同佩奧爾要養傷，統統唔參加呢次東瀛遊，搞到巴塞冇晒啲星。好彩巴塞嚟唔成香港，我哋先避過一劫，唔使俾人搵笨。</p></body></html>