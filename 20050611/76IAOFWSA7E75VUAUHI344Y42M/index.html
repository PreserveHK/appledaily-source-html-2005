<html><header><meta charset="utf-8"><title>分飛燕為愛女聚首<br>欣宜中學畢業　肥姐、秋官夾計送驚喜</title></header><body><h1>分飛燕為愛女聚首<br>欣宜中學畢業　肥姐、秋官夾計送驚喜</h1><p>在加拿大溫哥華就讀高中的鄭欣宜，昨日香港時間凌晨四時（即溫哥華時間下午一時），與一班同學齊齊出席Crofton高中於UBC大學禮堂舉行的畢業典禮。愛女如命的肥姐沈殿霞，與前夫鄭少秋夾計呃欣宜表示秋官沒空出席畢業禮，結果秋官突然現身向愛女獻花，令欣宜驚喜萬分。　特約記者梁海平溫哥華直擊</p><p>剛於上月底度過十八歲生日的鄭欣宜，正式長大成人，昨日又高中畢業，心情難免既興奮又緊張。而令欣宜最開心的，還是父親鄭少秋特地抽空由香港飛往溫哥華，與沈殿霞一起出席其畢業禮。</p><p>長輩支持&#13;<br>李琳琳岳華往撐場</p><p>原來當年欣宜小學畢業時，十分羨慕同學仔的父母均結伴出席子女畢業禮，所以欣宜今次高中畢業亦十分渴望父母能一起出席支持，一償她多年的心願。不過，秋官為了給欣宜一個驚喜，事前竟與肥姐夾計，聲稱自己因工作未能抽空到溫哥華出席其畢業禮，令欣宜大為失望，直至昨日秋官才突然現身欣宜眼前，令欣宜感動至兩眼通紅。&#13;<br> 昨日欣宜一早到UBC禮堂綵排畢業禮，而秋官與肥姐亦提早了許多抵達會場等候，可見二人對愛女的畢業禮是何等重視。而看着欣宜長大的李琳琳和岳華等人，亦有份出席欣宜的畢業禮。當欣宜上台接過畢業證書返回後台時，秋官即捧着一大束鮮花走到欣宜面前，令愛女驚喜萬分。</p><p>去向未定&#13;<br>數大學等欣宜入讀</p><p>欣宜事後接受訪問時說：「好開心，好多謝媽咪，佢嚟溫哥華陪咗我咁耐，至於爹哋嚟我梗係好開心啦，我諗唔到佢會送花畀我㖭。𠵱家我有幾間大學揀緊，其中有兩間喺多倫多，如果我去多倫多讀大學，可以學識自己獨立，但我又唔捨得媽咪同婆婆，所以𠵱家都未決定揀邊間。」&#13;<br> 而記者昨日致電肥姐詢問她出席愛女畢業禮的心情時，肥姐欣慰地說：「好開心，好感動，見到個女踏入人生第二個階段時，我都有小小眼濕濕，但最開心嘅都係欣宜，佢話人哋同學仔畢業禮，父母都會出席，所以好想佢爹哋都能夠一齊嚟到，同父母一齊分享佢呢份喜悅。阿秋想畀個驚喜佢，所以之前同欣宜講話嚟唔到，後來佢突然出現喺欣宜眼前，欣宜梗係開心到不得了啦，今晚阿秋重會請食飯㖭！」</p><p>行禮一刻&#13;<br>肥姐秋官齊齊眼濕</p><p>肥姐表示今次與前夫秋官再次碰面未有感到尷尬，大家坐下來見證欣宜行禮的一刻，二人都感動至眼濕濕。問欣宜高中畢業可會令她感到鬆一口氣時，肥姐笑說：「冇話鬆一口氣，今次只係佢踏入人生另一個階段啫！」看來，肥姐這位慈母還會繼續為欣宜勞心勞力。&#13;<br> 此外，肥姐與欣宜連日來在溫哥華被狗仔隊跟蹤，令肥姐感到十分困擾，日前她到髮型屋理髮時，又被拍下她不施脂粉及滿頭髮卷的照片。昨日肥姐跟記者談起此事時笑說：「我係實力派，又唔係花旦，怕乜嘢以真面目示人？但啲狗仔隊跟車嗰陣好危險，如果我同欣宜有意外，佢哋負唔負得起個責任先？」</p></body></html>