<html><header><meta charset="utf-8"><title>今日開倉：潮人搶硬3折PORTER手帶表</title></header><body><h1>今日開倉：潮人搶硬3折PORTER手帶表</h1><p>最後召集！二千大元的潮爆PORTER粗帶表，𠵱家六嚿水唔使有交易！今日起潮流特區的TIME2會進行清貨大減價，最後一水PORTER粗帶表割價益街坊，同場加映不少過千元的名牌表，大部份減到幾百蚊。依然嫌貴？特備一批$200以下的超平貨，食少晚自助餐都已經買到，數量有限，遲咗買唔到就莫怪人！&#13;<br>&#13;<br>記者：張銘恩攝影：陳盛臣　模特兒：Clairol</p><p>PORTER隱藏軍表</p><p>PORTER尼龍軍表款，與日本手表名牌P.C.P.O.合作推出，全日本製，金屬殼表肉以魔術貼固定，隨時可以拆下配襯其他表帶，可以玩到勁多花款。</p><p>跳樓價掃有頭有面名牌子&#13;<br>CK雙面手帶</p><p>CalvinKlein女裝表，桃紅色特粗蛇紋表帶直頭係夏季襯衫首選，的骰的表殼設計猶如袖口鈕般可拆出，配合表帶另一面的沉實黑色，襯晒返工斯文套裝。&#13;<br> </p><p>斯文OL款</p><p>UNTITLED女裝鋼帶表，日本製，特細表面令整體看上如手鈪般，表帶面層經處理成啞銀色，低調易襯。&#13;<br> 原價：$2,680&#13;<br> 特價：$880</p><p>綠圈平「撈」</p><p>日本牌子AMI，向勞力士SUBMARINER「致敬」之作，機械自動表，備放大日期顯示，200米防水，幾百蚊買來追吓幾皮嘢的潮流，不妨考慮送畀潮爸做父親節禮物。&#13;<br> 原價：$1,280&#13;<br> 特價：$680</p><p>搶手三圈xC</p><p>由二十歲至四十歲女士都恨有一隻的CitizenxC三圈系列，最Basic的銀白面，備日期、24小時指針顯示，100米防水功能。&#13;<br> 原價：$2,530&#13;<br> 特價：$1,368</p><p>$200樓下學生首選&#13;<br>$99用十年</p><p>學生妹抵買頭號貨品！潮爆桃紅色Casio電子表，其最大噱頭係粒電可以用十年，100蚊唔使，咪話用十年，一年都抵啦！重有五十米防水功能㖭！&#13;<br> 原價：$128&#13;<br> 特價：$99</p><p>拜金HipHop友</p><p>CasioDB360，金光閃閃啱晒HipHop友，備兩地時間、5個響鬧預設及倒數功能，兼有青綠色燈膽背光夠晒迷幻，電池亦可使用十年。&#13;<br> 原價：$380&#13;<br> 特價：$198</p><p>精緻米奇Boxset</p><p>米奇老鼠皮帶表，圖案表帶同表面都帶點懷舊味，有長形同橢圓形兩種表面選擇，隨表重會附送米奇Figure或者鎖匙釦，超級精緻抵買，不過貨量唔多，手快有，手慢冇！</p><p>運動/影相特色表精選&#13;<br>自選直橫顯示</p><p>曾一度大熱的ALBA運動電子表，外形誇張有睇頭，螢幕顯示可直或橫自由撤換，可儲英文字母及數字，另有響鬧、100米防水、百分之一秒計時和背光功能。&#13;<br> 原價：$1,230&#13;<br> 特價：$698</p><p>Casio影相表</p><p>喺影相電話未咁普及前，呢隻Casio相機表可謂𠝹女潮物，可儲100張相，二萬像素，細小表面顯示屏，可以紅外線傳入電腦，𠵱家減到五嚿水唔使，一隻G-Shock都唔止啦！&#13;<br> 原價：$1,630&#13;<br> 特價：$480</p><p>TIME2減價詳情</p><p>日期：今日起至6月18日&#13;<br> 時間：1:30pm-11:00pm&#13;<br> 地點：旺角潮流特區地庫11舖&#13;<br> 電話：23846073</p></body></html>