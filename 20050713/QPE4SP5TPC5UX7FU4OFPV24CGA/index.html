<html><header><meta charset="utf-8"><title>陳美琪新書收益助眼疾童</title></header><body><h1>陳美琪新書收益助眼疾童</h1><p>陳美琪昨日在尖沙嘴出席其新書《一雙飛往光明的翅膀》的發布會，其夫忻尚永及兒子Ivan也有捧場。陳美琪去年與攝影家水禾田隨奧比斯眼科醫生往瀋陽探訪患眼疾的貧窮病童，觸發靈感撰寫新書，她說：「呢本係我第二本寫嘅書，第一本《我的野蠻奶奶》已經出到第三版，我會將兩本書嘅收益捐畀奧比斯。」</p><p>讚病童樂天知命</p><p>陳美琪表示上次瀋陽之行雖只有三天，但亦令她感慨良多，她說：「好多時外人都會覺得病人好慘，但係我親身接觸過啲病童，發覺佢哋好樂天知命。我好好彩，冇近視又冇老花，不過我都叫我啲仔女唔好對電腦咁耐，每半個鐘就應該休息，同埋要望多啲綠色嘅嘢。」&#13;<br> 採訪、攝影：MaggieFung</p></body></html>