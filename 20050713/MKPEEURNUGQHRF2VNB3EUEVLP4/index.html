<html><header><meta charset="utf-8"><title>　　曼聯香港網用大陸譯音 - 李八方</title></header><body><h1>　　曼聯香港網用大陸譯音 - 李八方</h1><p>紅魔鬼曼聯下個星期至殺到香港，但廣大球迷可以登入曼聯嘅香港官方中文網站www.manunited.com.hk，先睹為快，做定功課。&#13;<br> 個網站係由曼聯同錢果豐檔中華網合辦，提供曼聯最新動態、球員專訪、賽程賽果、同埋官方球迷會會員資訊等等，當然唔少得獨家精品出售同贈送啦！但係呢個網啲譯名就係用大陸譯法，好似阿森納、C羅納爾多、吉格斯，其實即係香港叫嘅阿仙奴、C朗拿度、傑斯，香港球迷睇落會覺得怪怪哋。&#13;<br> 講開中華網，咪睇呢檔嘢唔聲唔聲，其實佢重同利物浦、阿仙奴合作，幫佢哋搞官方網站同埋流動增值服務。雖然話事人陳啟宇唔肯講可以賺幾多，但由佢面口睇嚟，八方有理由相信，呢門係唔錯嘅生意。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>