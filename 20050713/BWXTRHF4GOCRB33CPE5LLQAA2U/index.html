<html><header><meta charset="utf-8"><title>顧住打波唔怕out姚明不識頭文字</title></header><body><h1>顧住打波唔怕out姚明不識頭文字</h1><p>姚明日前返到北京，為自己即將上演嘅紀錄片《挑戰者姚明》做宣傳，咁啱姚明嘅偶像周杰倫主演嘅《頭文字D》正席捲全國，不過姚明對阿Jay呢套大作竟然十問九唔知，連點解叫做《頭文字D》都𢱑晒頭，睇嚟姚明喺美國真係好專心打波，對外邊嘅嘢一概懶理。</p></body></html>