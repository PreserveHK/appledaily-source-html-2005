<html><header><meta charset="utf-8"><title>新9"大芒手提DVD機<br>PanasonicDVD-LS90</title></header><body><h1>新9"大芒手提DVD機<br>PanasonicDVD-LS90</h1><p>講到高質嘅手提DVD機，暫時AV場中都係以Panasonic為尊！佢哋最近新推咗一隻DVD-LS90，配以9"大芒，真係非常搶鏡！&#13;<br>機身設計幾小巧，體積為52.7×235×183.7mm，由於9"LCD採用薄邊設計，外觀感覺真係幾細部，機身重量為1,250g，以連電池計算，同級機中都算OK；此外，機身9"LCD重採用手柄式調校設計，好處係可配合不同的光源環境，調校出最好的可視角度，此設計源用多代，而且一直甚獲用家好評！</p><p>Panasonic手提式DVD機除咗出名畫質靚外，今次DVD-LS90重加入dts及杜比數碼輸出，加上內置立體揚聲器，駁影音器材輸出，甚或原機喇叭作輸出，音效都好正，對應碟種都係「全包宴」嗰隻，基本玩到DVD-RAM、DVD±R/RW、SVCD、VCDAudioCD、MP3、WMA及JPEG光碟；機價略貴！$3,990！如果機價稍為回落番少少會更抵買。&#13;<br> &#13;<br> 記者：朱崇德&#13;<br> &#13;<br> Panasonic（28330955）</p></body></html>