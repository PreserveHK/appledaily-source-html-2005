<html><header><meta charset="utf-8"><title>唔係嘛！兩蚊雞﹖師奶黨執到笑</title></header><body><h1>唔係嘛！兩蚊雞﹖師奶黨執到笑</h1><p>咪以為香港經濟日漸復甦，物價通脹就係必然嘅事！其實喺香港，賣平嘢始終最有市場，睇吓$10蚊店成行成市就知啦！不過中途悄悄殺出咗$2店頂爛市，幫襯的大部份係師奶黨！呢啲$2店有啲屬同一個老闆，有啲就玩跟風喺雜貨店加插$2專區。記者將呢啲$2貨喺街頭畀人估價，個個都估唔到賣兩蚊雞咁平！&#13;<br>&#13;<br>記者：黃藹瑩&#13;<br>攝影：陳智良&#13;<br>Models：Bianca、Carrie</p><p>靠聲認店！行過都唔知</p><p>兩蚊店絕對係正宗靠實力的店舖，舖頭門面可以話毫不起眼，連招牌都冇個，差啲行過咗都唔知！不過兩蚊店入面有把聲不斷播放：「埋嚟睇睇，全店貨物都係兩蚊咋，兩蚊咋，平勻全港九，快啲埋嚟睇吓啦……」呢把女聲一定會令你知道佢嘅存在！</p><p>點解可以賣咁平？</p><p>呢個唔單止係你的疑問，相信所有人都好想知道。不願上鏡的老闆劉生話，搞呢兩間兩蚊店（北角同土瓜灣）好辛苦，貨品成本其實好高（係咪㗎？），同埋要靠比市面平租的「短期租約」先挨得住，所以要賺錢只能係靠薄利多銷。&#13;<br> 記者問劉生點解唔搞吓特約經銷式的連鎖店，他一再強調其他人想搞同類型的舖頭，會有一定難度！原因係佢哋自己入貨的貨源都好複雜，其他人根本冇可能有同樣的渠道攞貨（真係咁勁？）。當然，劉生亦唔否認其實部份貨品是從內地入貨。</p><p>$2筍貨逐個捉</p><p>街頭估價：100％估錯！</p><p>「唔係嘛？真係賣2蚊咁平？」呢句係小記拎住購自兩蚊店的貨品在街頭進行估價測試時得到最多的反應，整個估價測試總共問咗十幾個街頭人，但估錯價錢的百分比係100%，即睇街頭估價情況！</p><p>平到你唔敢用！</p><p>全店兩蚊的確好鬼平，不過平還平，你敢唔敢用又係另一回事！皆因搽喺個頭同塊面的產品都係小心啲選擇好，用完之後有咩敏感皮膚病就要後果自負啦！兩蚊店的貨品絕對冇顧客保障，要告佢都未必成功。</p></body></html>