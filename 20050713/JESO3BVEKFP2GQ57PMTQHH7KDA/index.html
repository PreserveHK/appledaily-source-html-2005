<html><header><meta charset="utf-8"><title>簡東拿來港與華仔鬥波</title></header><body><h1>簡東拿來港與華仔鬥波</h1><p>前曼聯球星簡東拿將於日內來港，更會與劉德華一同踢波！華仔和簡東拿將於下周日（十七日）下午一時十分，在觀塘apm出席「apmx狂熱愛曼聯足球」活動，屆時簡東拿會舉行簽名會和示範盤球，華仔則會示範頂球，除此之外，二人還會比試盤球和頂球技術。</p><p>「我唔會失禮」</p><p>華仔一向喜歡施丹和碧咸，亦很欣賞簡東拿，對於能與簡東拿一起出席活動，感到很開心，他昨日在電話中說：「我都鍾意曼聯㗎，但唔夠克勤咁狂熱啫，簡東拿我都好鍾意㗎。」問到要與簡東拿一同晒球技，壓力會否很大？華仔說：「玩吓啫，邊會有壓力，我應該唔會失禮嘅，我以前都係明星足球隊，守龍門嘅，不過後來太忙先少去練波啫。」</p></body></html>