<html><header><meta charset="utf-8"><title>　　鄔維庸毛主席上身 - 李八方</title></header><body><h1>　　鄔維庸毛主席上身 - 李八方</h1><p>人大鄔維庸對煲呔一直意見多多，早排重彈佢道德水平差啲。鄔醫生噚日參加民建聯黨慶酒會，八方順便問吓佢，煲呔啲道德水平有冇改善，點知鄔醫生話「慢慢嚟睇啦」，重引用毛澤東名句「風物長宜放眼量」。&#13;<br> 鄔醫生話，希望煲呔會將佢嘅說話「takeittoheart」，相信佢會從善如流咁改善。&#13;<br> 𡁻完煲呔，鄔醫生又捉住都有參加酒會嘅港台高層戴健文嚟抦，話《鏗鏘集》水準愈來愈水，港台唔再整頓就無以為繼，最好港台搵佢上去開咪講吓。鄔醫生愈來愈興奮，爭在冇叫戴健文食狗餅，戴健文就真係啞子食黃連。冇辦法啦，連政府都唔幫港台，啲土共自然係咁張牙舞爪砌港台。&#13;<br> 至於會唔會有反效果？鄔醫生一概少理，八方覺得佢同曾憲梓真係另類「香港孖寶」囉。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>