<html><header><meta charset="utf-8"><title>汽車專題：<br>賽車手李萬祺試280匹E9「惹唔過嘅辣車」</title></header><body><h1>汽車專題：<br>賽車手李萬祺試280匹E9「惹唔過嘅辣車」</h1><p>約賽車手李萬祺試E9（LancerEvolution9）前，我不知道Henry（李之洋名）從沒有駕駛任何一代Evolution的經驗，甚至很少試四驅Turbo車，更沒想過他已有多年沒有在街道上開快車，一身出色的賽車技術全在正式的賽車場上鍛煉而來。這樣戲劇化的配搭反而令我對E9了解更深，因為在Henry眼中，呢部「惹唔過嘅辣車」十分易揸，輕鬆的測試已道出E9的行走特性。&#13;<br>&#13;<br>記者、攝影：袁國基</p><p>車身擾流最搶鏡</p><p>Henry百忙中抽時間試車，一見到E9，已急不及待圍着它走了一圈，再行遠行近的以不同的角度來看E9的車身設計。&#13;<br> 「呢部車一睇就知車廠用咗好多資源喺車身擾流開發上！車頭同車尾嘅設計相當獨特，係一部惹唔過嘅辣車。」&#13;<br> Evolution由8代MR變成9代，車身擾流器是最大的改動，予人更激進的感覺。此外，Henry見到E9用上Brembo的制動卡鉗，也表示十分討好。&#13;<br> 「喺我初出道以寶馬M3作賽時，都係用Brembo，表現穩定可靠。」</p><p>獨家鯊魚鰭設計</p><p>港島山路試出E9底蘊</p><p>「E9嘅威力比賽車場上嘅2公升房車強得多，引擎無好大嘅Turbo-Lag，大力得有啲似大容積NA引擎。軚感好豐富敏銳，一扭已經可以感覺到車身即刻轉入彎內，而且車身表現好中性，無明顯嘅推頭同甩尾，喺簡單嘅連續左右彎就可以試出懸掛嘅真功夫。」&#13;<br> 我們以港島的窄山路測試，主要用上2、3及4波，Henry表示波檔分布得很好。&#13;<br> 「6個波喺香港未必用得着，但就令2、3、4波更緊密，尤其2、3波好適合走香港山路。」&#13;<br> 坐在Henry旁邊沒有賽車場上的壓迫力及速度感，只感到他輕描淡寫便把E9開得行雲流水般，令人明白真正的高手是不會在公路上耀武揚威。</p><p>Turbo-Lag極小</p><p>油門位啱晒做踭趾</p><p>Henry對車廂設計十分欣賞，尤其是那張Recaro的真皮桶椅。&#13;<br> 「呢張座椅嘅包承力極好，坐墊高度同肩部都好適合我嘅身形，我會畀佢9分！軚環嘅大細都恰到好處，油門同迫力腳踏嘅距離好適合做踭趾。」&#13;<br> 事實上，E9的座椅及軚環也是專用款式，分別由Recaro及MOMO提供，兩者在業內也有極高的地位，產品質素自然超班。</p><p>賽車式真皮化車廂</p><p>「已經有19年無飛街喇」</p><p>一般車迷常說Evolution是街頭霸王，Henry卻不以為然。&#13;<br> 「我無好多駕駛Turbo車嘅經驗，更從未試過Evolution嘅威力，因為喺賽車場上都係揸有組別限制嘅自然吸氣房車同方程式賽車，無機會接觸到Evolution。」&#13;<br> 我一直以為Henry偶然也會在公路上開快車，但原來他已「修心養性」。&#13;<br> 「我已經有19年無喺街上面開快車喇，因為一次意外令我感受到開快車係一種危險同唔負責任嘅行為，呢樣亦促使我踏入正規嘅賽車場，自此我擁有嘅車，都只會以舒適做大前提。」</p><p>ACD可變四驅系統</p><p>ACD系統全名（ActiveControlDiff），是三菱車廠自Evolution7代開始加入的電子控制4輪扭力系統，分柏油路、沙石地及雪地三個模式，系統可根據模式指示，對4輪作出最合適的扭力輸出，令輪胎打滑機會減至最少，亦是令Evolution有好彎表現的秘技。</p><p>MitsubishiLancerEvolution9Specifications</p><p>引擎	：1997c.c.直4DOHC配Turbo&#13;<br> 馬力	：280ps/6500rpm&#13;<br> 扭力	：40.8kgm/3000rpm&#13;<br> 傳動	：6前速手波，4輪驅動&#13;<br> 懸掛	：（前）麥花臣支柱&#13;<br> （後）多連桿&#13;<br> 制動	：（前）通風碟&#13;<br> （後）通風碟&#13;<br> 輪胎	：235/45ZR17&#13;<br> 尺碼	：4490×1770×1450mm&#13;<br> 車重	：1410kg&#13;<br> 車價	：$429,000&#13;<br> 車輛提供：環宇汽車（27211111）</p></body></html>