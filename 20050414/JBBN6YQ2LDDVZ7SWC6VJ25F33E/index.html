<html><header><meta charset="utf-8"><title>　　曾蔭權應向阿扁學習 - 李八方</title></header><body><h1>　　曾蔭權應向阿扁學習 - 李八方</h1><p>八方噚日講過，煲呔去咗捧高志森同陳寶珠嘅《劍雪浮生》場，聽聞啲觀眾知道署理特首伉儷蒞臨都拍晒手掌，高志森同寶珠姐乘機叫煲呔多啲支持本地藝術事業。見到演藝界可以御前請願，八方好羨慕，《蘋果日報》都希望煲呔當上新的特首，可以學吓台灣阿扁，代為向北京反映，解除香港《蘋果日報》北上採訪嘅禁制。&#13;<br> 事源台灣陸委會日前提出好有意思嘅觀點——話會以大陸開唔開放《台蘋》返內地採訪，作為評估兩岸新聞交流無障礙嘅指標，國台辦噚日雖然未有回應，但都話會反映。&#13;<br> 白鴿黨前主席李柱銘亦都話，特區政府有責任為香港傳媒爭取，要求北京一視同仁，可惜連佢哋嘅議員都返唔到大陸，傳媒未必有優待。話一國啫，但一家人都唔畀返去，你話幾諷刺，煲呔，睇你表演喇。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>