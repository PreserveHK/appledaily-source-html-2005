<html><header><meta charset="utf-8"><title>　　林D8差啲俾長毛考起 - 李八方</title></header><body><h1>　　林D8差啲俾長毛考起 - 李八方</h1><p>林D8噚日出席立法會財委會解釋今年度開支，或者局長真係太得閒，班議員問嘅問題一個比一個無聊。工聯會王國興問林局長知唔知香港有幾多間學校有兩支旗杆，皆因冇兩支旗杆就唔可以升到國旗同區旗，點樣推廣《基本法》？林局長雖然唔識答，但就講旨在推廣升旗文化嘅香港升旗隊總會𠵱家有兩百幾間學校會員，算佢過到關。&#13;<br> 話口未完，又到長毛問林D8知唔知五星紅旗中最大粒星代表乜？事關重大，林局長同身邊同事咬完耳仔，再用唔係咁肯定嘅語氣話係代表共產黨。要局長答啲咁嘅問題，唔怪得張文光成日問林局長幾時會取消佢個局啦。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>