<html><header><meta charset="utf-8"><title>公屋爆渠貧家三口獲資助調遷</title></header><body><h1>公屋爆渠貧家三口獲資助調遷</h1><p>阿珍一家三口，去年十一月才高高興興遷進房屋署新配的公屋，詎料卻是夢魘一場。「一搬入嚟就爆屎渠，𠵱家又要搬走，上次搬屋都係問朋友借錢。」愁眉苦臉的阿珍說。<br> &#13;<br> <spanclass>地板損毀家具浸爛 &#13;<br> 三十四歲的阿珍，與丈夫阿華及五歲兒子，原本租住舊唐樓，三人輪候公屋多年，直至去年底終於夢想成真，惟入住不足半年，便發生意外。&#13;<br> 阿珍憶述︰「嗰朝早我一起身，就發現全屋浸晒，好似個水塘咁，睇見啲屎水喺馬桶不斷咁湧出嚟。」經初步了解後，相信是大廈渠管淤塞引致污水倒流，居於低層一樓的阿珍因此遭殃。&#13;<br> 由於大量污水洶湧入屋，損毀了阿珍不少家具財物，「災情」最嚴重的是一室地板，多處地方隆隆凸起，恍如一個個小山丘。&#13;<br> 阿珍三口近日已獲房屋署恩恤調遷另一個新單位。「諗起都頭痛，我哋要先墊支交上期、按金，房屋署遲啲先會畀番呢筆錢我哋，但新屋又要再花錢鋪地板，有啲家具浸爛咗又要買過，我哋何來咁多錢。」&#13;<br> 阿珍原本在酒樓工作，五十八歲的阿華則因為患心臟病，難以長期操勞，只間中在地盤當散工。今年初，阿華病情惡化，阿珍為了照顧他，被迫辭去工作，一家靠微薄積蓄度日。<br> &#13;<br> <spanclass>申請綜援有待審批 &#13;<br> 「我哋𠵱家連開飯都有困難，已經申請咗綜援，但未批出。」阿珍歎道。&#13;<br> 蘋果日報慈善基金有見阿珍一家苦況，已撥款六千元，助他們應付搬遷開支及作短暫生活費。&#13;<br> 捐款編號︰C1673&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </spanclass></spanclass></p></body></html>