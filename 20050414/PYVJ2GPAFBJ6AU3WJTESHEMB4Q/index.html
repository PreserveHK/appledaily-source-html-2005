<html><header><meta charset="utf-8"><title>Destiny'sChild東京行善親親病童</title></header><body><h1>Destiny'sChild東京行善親親病童</h1><p>由黑人小天后BeyonceKnowles為首嘅美國女子組合Destiny'sChild，近排去咗日本舉行巡迴演唱會。身為麥當勞代言人嘅Destiny'sChild，噚日以親善大使身份探訪東京一間兒童療養院。其間三位靚女重親吻一位五歲病童，搞到個小朋友不知幾開心。&#13;<br> Beyonce同隊員KellyRowland及MichelleWilliams，近排雖然忙緊佢哋個Lovin'It巡迴演唱會，不過佢哋愛心爆棚，就算幾咁攰，噚日亦齊齊探訪病童。&#13;<br> 三位靚女一到達院舍，除咗即刻送上巨型玩具熊外，重身體力行咁呼籲大眾捐錢畀一個名為「GetWellSoon」嘅慈善基金，稍後佢哋重同院舍內嘅病童玩，當時三位靚女不但攬住個五歲嘅病童係咁錫，重請大家食蛋糕，𠱁到班小朋友好開心。&#13;<br> <br> <spanclass>新片演歌女 &#13;<br> 此外，噚日有消息指Beyonce近日已經落實參演電影《Dreamgirls》，飾演一位歌女，而呢個故事係根據DianaRoss嘅組合Supremes作為藍本，唱歌跳舞環節開正Beyonce嗰瓣，相信難唔到佢。</spanclass></p></body></html>