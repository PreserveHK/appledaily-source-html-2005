<html><header><meta charset="utf-8"><title>　　優秀僱主留員工有妙計 - 李八方</title></header><body><h1>　　優秀僱主留員工有妙計 - 李八方</h1><p>今年度香港最優秀僱主選舉嘅主辦單位搞咗個調查，發現打工仔敬業程度較以前提高，唔會隨便跳槽。連續第三年贏得冠軍嘅香港麗嘉酒店，佢哋嘅人力資源總監劉靜雯就醒咗個「愛屋及烏」論畀八方：「𠵱家打工仔工作時間長，同家人共敍天倫機會唔多。麗嘉每年搞員工旅行，一定會預埋員工屋企人。」佢重話，最重要係令員工覺得受重視，加薪可能留住員工個人，未必留得住員工個心。&#13;<br> 除咗麗嘉之外，獲選入十大最優秀僱主嘅重有萬豪酒店、富城集團、萬豪國際有限公司、聯邦快遞、仲量聯行、瑞銀集團、理光（香港）有限公司、來寶集團及利豐（零售）有限公司。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>