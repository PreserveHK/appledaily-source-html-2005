<html><header><meta charset="utf-8"><title>　　溫黛最難忘 - 李八方</title></header><body><h1>　　溫黛最難忘 - 李八方</h1><p>天文台同港台早前搞咗個「熱帶氣旋命名比賽」，噚日兩位「熱帶氣旋家族」成員藝人方力申同鄧麗欣，就即席諗咗兩個熱帶氣旋名，分別係「有假放」同「史塔菲」嚟參賽。方力申個名就夠晒直接，講到明打風就「有假放」，而英文名叫Stephy鄧麗欣嗰個亦有好深嘅含意，就係颱風大風到「屎塔」都「飛」走！天文台台長林超英話，比賽𠵱家已經收咗五千幾個提名，比賽會喺今個月二十九號截止。&#13;<br> 另外，市民早前喺網上參加由港台同天文台合辦嘅「我最難忘十號風球選舉」，選出一九六二年吹襲本港、有「超級颱風」之稱嘅溫黛為最難忘十號風球。林超英話，當年溫黛最高風速達每小時二百五十九公里，其他颱風都「望塵莫及」。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>