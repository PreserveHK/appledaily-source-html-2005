<html><header><meta charset="utf-8"><title>觀塘變成開倉區日日掃無得唞</title></header><body><h1>觀塘變成開倉區日日掃無得唞</h1><p>開倉勝地觀塘，不但吸引本地人，就連自由行GuideBook也推介同胞到此一遊。皆因觀塘租平，僅旺角三分一，吸引大批名牌及批發在此設店，日日開倉好似唔使唞。今日搵來兩位在觀塘返工的文員姐姐Bonnie和Kate，副業「蒲街精」，話你知開倉區幾時返新貨，等你密密出手。&#13;<br>&#13;<br>記者：楊一凡&#13;<br>攝影：黃子偉、陳陶鈞、陳盛臣&#13;<br></p><p>熱點一　福昌大廈Burberry日本入手</p><p>Bonnie力推區內的福昌大廈倉，因為夠In夠潮之餘日日開倉，真係幾時去都得！其中的自由　丘，店主經常到歐洲及日本公幹，在減省機票成本下入貨，價格一定平過行貨，Burberry、Cacharel、VivienneWestwood及Fendi的裙和配件，通常一件起兩件止。如果客人在雜誌睇啱款，亦可幫你在日本代買。&#13;<br> 貼士：新貨逢每年三四月及九十月入手，今個月每隔幾日都有驚喜！店中央的小枱，擺放特價貨，款式天天不同。&#13;<br> &#13;<br> 自由の丘&#13;<br> 電郵：shop_jiyugaoka@yahoo.com.hk&#13;<br> 地址：開源道63號福昌大廈一樓A16舖&#13;<br> 開放時間：星期一至日12:00pm-8:00pm</p><p>AnnaSui半價攬客</p><p>Bonnie和Kate每次來都會發狂買，皆因店裏的AnnaSui、PN、Shiseido及Laneige比行貨Counter平一半。AnnaSui魔法胭脂只需$148（記者格勻連鎖化妝品店最平$230）。全因老闆做開Trading，成日直接飛日本傾貨，主要批發到國內、澳門和新加坡等，他說：「呢區多OL，新商場舖租平，左近又開了apm，帶旺觀塘人流，開業三個月已經有批熟客。」&#13;<br> 貼士：每月返貨兩次，時間是月中和月底。若店裏冇你想要的貨款，可直接跟店員提議，下次補貨時會幫你入埋。&#13;<br> &#13;<br> 天機國際有限公司&#13;<br> 電話：34262780&#13;<br> 地址：開源道63號福昌大廈一樓A3舖&#13;<br> 開放時間：星期一至日12:00pm-7:00pm</p><p>熱點二　業發工業大廈六七折一日一面膜</p><p>第二站Bonnie和Kate來到業發工業大廈，呢幢大廈更是平倉雲集。先到全線三折起的化妝品倉，Kate話最愛大熱韓國品牌Laneige，美白及滋潤面膜、士多啤梨乳酪面膜門巿賣$160，但觀塘價僅六七折低至$108，最近還率先引入獨立新包裝，行貨暫時未有。&#13;<br> 貼士：每月有20款PromotionalItems，減幅由一折起，留意沿開源道派發的宣傳單張。&#13;<br> &#13;<br> 香港化粧品中心&#13;<br> 電話：27634988&#13;<br> 地址：開源道73號業發工業大廈第二期8樓H座&#13;<br> 開放時間：11:00am-8:00pm</p><p>隔籬掃正版Nike</p><p>香港化粧品中心隔籬就是Nike倉，波鞋款式不少，過往像二趾的忍者鞋，於一年內就有貨。除此以外運動套裝，及近年至Hit瑜伽衫褲亦有得你揀，較新的款式平百幾蚊，舊款可低過半價。&#13;<br> 貼士：每個星期都會返貨，要勤力啲落場執筍貨。</p><p>NikeFactoryOutlet&#13;<br> 電話：21727938&#13;<br> 地址：開源道73號業發工業大廈二期8樓G室&#13;<br> 開放時間：11:00am-7:00pm，假期12:00nn-6:00pm</p><p>熱點三　鴻圖道地舖男女鞋平二百</p><p>Bonnie最近在雜誌睇中adidas的SunnyHi，這裏亦有賣$379，比街價$599平足二百幾，開心到佢呀！另外adidasStarControl和CountryO平足百幾蚊，就連童裝SuperCupLowK都在平賣。最驚喜是Rockport涼鞋新款，鞋底一分二的設計亦以特價發售。&#13;<br> 貼士：一星期返貨幾次，任何時間來行都齊款。&#13;<br> &#13;<br> 運動倉&#13;<br> 電話：27900604&#13;<br> 地址：鴻圖道33號地下B舖&#13;<br> 開放時間：10:00am-8:00pm，星期日休息</p><p>熱點四　開源道地舖名牌Bra$40起</p><p>想買多幾個Bra替換，女士恩物Maximizer每款原價約$280，現在只要$40。Lace底橫也只係二十蚊條，購物滿二百蚊，再打個九折畀你。&#13;<br> 貼士：每月月中返貨一次，當中亦會夾雜今年新款，但部份可能斷碼。店內不設試身，唔啱可換款或Size，可收信用卡。&#13;<br> &#13;<br> Triumph&#13;<br> 電話：21726262&#13;<br> 地址：開源道50號利寶時中心地下1號舖&#13;<br> 開放時間：10:30am-8:00pm，假期至6:00pm</p><p>小心假貨！</p><p>雖然觀塘區係開倉天堂，不過Bonnie同Kate就提提大家，一定要留意部份開倉貨亦有魚目混珠的大陸假貨，佢哋冒足名牌款，以平價發售，扮成開倉價。所以各位掃貨時要留意貨品的手工之餘，重要聽下各位掃貨精的口碑，先好幫襯。</p></body></html>