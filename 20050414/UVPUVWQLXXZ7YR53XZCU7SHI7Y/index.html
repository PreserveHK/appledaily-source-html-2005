<html><header><meta charset="utf-8"><title>　　書法家陳森籲港人和平共處 - 李八方</title></header><body><h1>　　書法家陳森籲港人和平共處 - 李八方</h1><p>八方噚日喺首屆中國書畫交流展遇到已年屆九十四歲嘅本地書法家陳森，本身係虔誠基督徒嘅佢以做人道理同聖經金句作為書法題材，將書法同畫作融為一體，希望藉此提醒啲人要本着良心做好本份。陳伯同八方講，香港呢幾年嘅政治爭拗不斷，係一小撮嘅人為咗一己私利而興風作浪，搞到香港無日安寧，佢勸香港人要和平共處，先至可以和氣生財，如果唔係會嚇怕外資。&#13;<br> 提到新特首熱門人選煲呔曾，陳伯話，喺𠵱家咁嘅局勢下，煲呔有足夠才幹同經驗做特首，佢又力撐只有煲呔先至可以安撫到班公務員。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>