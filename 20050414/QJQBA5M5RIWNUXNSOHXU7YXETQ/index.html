<html><header><meta charset="utf-8"><title>　　恆生環保點心見心思 - 李八方</title></header><body><h1>　　恆生環保點心見心思 - 李八方</h1><p>恒生噚日聯同世界自然基金，攜手贊助由警務處主辦嘅「恒生銀行之少年警訊環保小偵探」，透過唔同組別嘅少年警訊比賽，提高青少年及警隊嘅環保意識。恒生大廚技藝了得，中環路人皆知，為咗配合環保挖空心思，噚日宴客嘅點心，包括抹茶芝士蛋糕、青檸啫哩、奇異果撻，中點則有毛豆花枝球及鮮蝦油墨菜餃等……全部都青一色以綠色為主調。&#13;<br> 另外，噚日滙豐亦搞咗個捐款儀式，由啱啱過檔嘅王冬勝主持，係佢第一次喺滙豐嘅正式活動露面。原來滙豐舊年總共向香港公益金捐咗逾九百六十萬，連續五年成為最高籌款機構。而由六八年至今，滙豐累計已向公益金捐咗一億一千萬！&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>