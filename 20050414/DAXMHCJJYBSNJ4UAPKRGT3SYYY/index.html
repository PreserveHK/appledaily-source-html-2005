<html><header><meta charset="utf-8"><title>　　許仕仁私會任志剛 - 李八方</title></header><body><h1>　　許仕仁私會任志剛 - 李八方</h1><p>金管局副帥陳德霖忽然去讀書，消息震動中環。認識外號「攞命陳」的陳德霖的人士，都摸不着頭腦，因為以攞命陳熱愛工作的性格，點會忽然去退修？於是紛紛問八方點解，可惜八方八勻中環，都冇料到，只知佢老哥已有着落。&#13;<br> 咁邊個會知呢？第一個當然係任志剛。但任總昨日一反常態，避開記者，冇行正門返工，似乎佢都唔係好開心。據聞有人話，九個月後陳副帥重出江湖，生活會比阿任更好喎。&#13;<br> 另一個知情人士應該係許仕仁，許老爺喜提攜後進，視攞命陳為契仔，已非秘密。所以佢一定有辦法解開「去哈佛讀書」嘅謎團。又有人話，有請辭消息公布前一日，有極似許老爺的男士上金管局搵任總，莫非同呢件事有關？&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>