<html><header><meta charset="utf-8"><title>PANTECH百萬像素「伸」「摺」機</title></header><body><h1>PANTECH百萬像素「伸」「摺」機</h1><p>百萬像素手機已成兵家必爭之地，各大廠都密密推出具有百萬像素鏡頭新機，日前韓國品牌PANTECH就一口氣推出兩部130萬像素影相手機PG-3000及GF500，前者以大熱嘅伸縮式機身見人，後者則用番傳統摺機外形，以切合不同愛好之用家。而功能上，兩者亦一模一樣，具有130萬像素鏡頭之外，亦都有1.8吋26萬色靚芒，稍稍不同嘅就係GF500再多個1.2吋26萬色外芒，方便用家用外芒影相。除影相之外，亦支援拍片功能，短片更可作為來電短片顯示，唔使淨係睇相咁單調。鈴聲方面，兩部新機都支援MP3鈴聲及64和弦，不過記憶體只有8MB，較為不足。&#13;<br>&#13;<br>記者、攝影：劉耀祥&#13;<br>查詢：26377113（MobileConcept）</p><p>Profile</p><p>制式：GSM雙頻（PG-3000）GSM三頻（GF500)&#13;<br> 顯示器：26萬色?128×160像素&#13;<br> 功能：64和弦、MP3鈴聲、JAVA&#13;<br> 備用時間：150小時&#13;<br> 通話時間：210分鐘&#13;<br> 重量：101g（PG-3000）?83g（GF500）</p></body></html>