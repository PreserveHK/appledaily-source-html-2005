<html><header><meta charset="utf-8"><title>理想家居：<br>浴室用品大減價$580成座馬桶當櫈坐都抵</title></header><body><h1>理想家居：<br>浴室用品大減價$580成座馬桶當櫈坐都抵</h1><p>現時家具店每年一度減價乃必然之事，所以唔少人都會趁年尾大手入貨，不過講到浴室用品，由於並無季節性可言，所以大幅度減價就比較少有。在駱克道坐擁數間分店的H2O，近來其中一間細舖正搞緊搬遷減價，貨品以浴室用品為主，馬桶、浴缸、洗手盆、花灑等俱備，亦有其他較為濕星的家具如門鎖等，不過最矚目的就係$580大大個馬桶，誇張啲講，買嚟當櫈坐都抵！雖然當中並沒有甚麼大師級作品，但貨品平價又實用，包你有斬穫。&#13;<br>&#13;<br>記者：張銘恩&#13;<br>攝影：黃子偉&#13;<br>模特兒：Zitaa</p><p>大件頭浴室用品&#13;<br>&#13;<br>掛牆式花灑組合</p><p>左：Dishi按摩花灑，備有三速按摩力度的花灑頭，有助消除疲勞，而掛柱上亦備有肥皂碟。&#13;<br> 特價$180&#13;<br> 原價$360&#13;<br> &#13;<br> 右：這個Desco花灑雖沒變速功能，但勝在纖巧有型，圓柱牆架與花灑頭外形統一。&#13;<br> 特價$100&#13;<br> 原價$200</p><p>圓角玻璃櫃</p><p>意大利Assomia浴室角櫃，玻璃櫃門經過特別處理做成圓角效果，美觀同時間接增加了儲存空間。&#13;<br> &#13;<br> 特價$980&#13;<br> 原價$4,800</p><p>磨砂趟門</p><p>德國Schutli淋浴趟門，磨砂膠門上綴有水點暗紋，適合一般香港住宅企缸用途，拉開前闊65cm，拉開後闊100cm。&#13;<br> 特價$180&#13;<br> 原價$850</p><p>三折抵買：搪瓷馬桶</p><p>一座馬桶閒閒哋都要過千元，今次呢個Bravat雖然係國產貨，但外形一點都唔輸蝕，圓咕碌咁幾Cute！&#13;<br> 特價$580&#13;<br> 原價$1,980</p><p>實用小家品&#13;<br>&#13;<br>硬淨大垃圾桶</p><p>台灣Rider-li出品，容量40L，外層不銹鋼製造夠耐用，內芯膠桶可抽出，方便清洗，大大個啱晒大家庭。&#13;<br> 特價$490&#13;<br> 原價$980</p><p>酒店式插卡門鎖</p><p>日本Yank插卡式門鎖（配有三張卡），以磁卡控制開關，堅固又方便，兩嚿水就有這樣酒店式的設備，平時買個爛鬼鎖都差唔多價！&#13;<br> 特價$200&#13;<br> 原價$3,200</p><p>小雪櫃啱單身寡佬</p><p>意大利Knox木門小型雪櫃，內有三層，最啱唔會喺屋企煮飯的單身寡佬，細細個雪幾罐飲品唔會阻地方。&#13;<br> 特價$380&#13;<br> 原價$3,200</p><p>$50樓下平霸之選</p><p>只此一件：七彩玻璃洗手盆全部$380</p><p>餐廳潮興的彩色強化玻璃洗手盆，現時已開始入侵住家，有點花款顏色的動輒要過千，今次減價雖然只限陳列品，但好在舖內的陳列品是掛在天花板，完全冇人掂到，所以狀態完好，形狀款式都幾多選擇，現時全部$380有交易（原價$1,090），不妨諗諗。</p><p>H2O減價詳情&#13;<br> 日期：即日起至五月尾&#13;<br> 時間：9:30am至7:00pm&#13;<br> 地點：灣仔駱克道162號地下&#13;<br> 電話：25073232&#13;<br> 註：以上價錢不包送貨，港九區送貨另加$150，新界區$200。</p></body></html>