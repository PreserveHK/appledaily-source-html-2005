<html><header><meta charset="utf-8"><title>星級名車：<br>新版Sonata　陳霽平：以為係歐洲房車</title></header><body><h1>星級名車：<br>新版Sonata　陳霽平：以為係歐洲房車</h1><p>韓國汽車大躍進，不論造工、性能都直逼美、歐、日同級車系。現代Sonata2.4不但有歐洲房車身形，更有日本同級的慳油本色，價錢便宜一截，完全切合香港人要求平、靚、正的矛盾心態。找來一向鍾情歐洲房車的陳霽平一試，不禁讚歎：「原來韓國車都可做到歐洲車一樣咁舒服！」&#13;<br>&#13;<br>記者：戴維浩&#13;<br>攝影：周旭民&#13;<br>髮型：AndyWong（Chin.G）</p><p>處女之驅Mercury</p><p>Maria一向對歐洲車情有獨鍾，尤好紳寶同歐寶，貪其外形斯文鋼水好，而車子多體積較大，特別適合一家大細遊車河。&#13;<br> 「我喺加拿大嘅時候，要車屋企人去呢度去嗰度，大車比較適合！」&#13;<br> Maria16歲便考到自動波車牌，試過由加拿大開車去紐約，所以對車有一定認識。首架處女座駕是媽媽送的Mercury，日常都開這車上學，車子易開，不過她的疏忽，卻帶給她一次難忘經歷。</p><p>造型扁長似Accord</p><p>無視壞brake險落深坑</p><p>「有日架車個迫力警告燈着咗，我知道架車個迫力不嬲都有問題，但就諗住遲啲得閒先攞去整……一於照樣開去一個郊外嘅停車場先算，點知到咗車場後終於失去制動能力。我好驚呀！失晒方寸……」&#13;<br> 那時，Maria心想把車撞上土墩便可煞停，不過部車無停嘅迹象，就這樣在廣大車場內狂飆！&#13;<br> 「後嚟駛到落坑，架車落斜加速，我重驚！落完斜，終於上斜，架車無力先停！」&#13;<br> 驚魂稍定，步出車外看見停車處旁邊有一深坑，足有十數呎，萬一車駛落坑，一定不堪設想了。</p><p>真皮軚環中控台</p><p>「以為係歐洲車」</p><p>閒談間，Maria才知今天試的是韓國車。&#13;<br> 「架車外形比較大，我重以為係歐洲車，真係估唔到！」&#13;<br> Maria把車開得柔順，操控從容不迫，由中區轉眼便到了跑馬地。不論穿梭鬧市，高速開行，車內依舊寧靜。可見車輛隔音工夫媲美歐日同級。車子最大馬力161ps，中規中矩，不及配備V6偈的3.3版本來得有勁，但勝在慳油。部車喺城市表現穩重，駛過市郊迂迴路上，轉用+/-模式換檔，又是動如脫兔的新感受，睇見Maria愈揸愈順就知啦！</p><p>其他舒服位</p><p>HyundaiSonata2.4Specifications</p><p>引擎：2359cc直列4汽缸DOHC&#13;<br> 馬力：161ps/5800rpm&#13;<br> 扭力：22.3kgm/4500rpm&#13;<br> 傳動：4前速自動波&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）實心碟&#13;<br> 輪胎：215/60R16&#13;<br> 尺碼：4830×1820×1455mm&#13;<br> 軸距：2740mm&#13;<br> 車重：1471kg&#13;<br> 車輛提供：現代汽車（34288288）&#13;<br> 新車售價：$159,000</p><p>同級房車推介&#13;<br>&#13;<br>本田Accord2.4</p><p>配備i-VTEC引擎，迸發160ps動力及22.3kgm扭力，起步快，推動1,475kg車身甚是靈活。新版加了不少周邊裝備，與3.0版本看齊。&#13;<br> 車價$225,880</p><p>日產Cefiro230JM</p><p>V6引擎輸出173匹馬力，外形大方得體，車廂設計寬敞舒適，可惜行車時座艙欠寧靜，引擎聲較大。&#13;<br> 車價：$229,800</p><p>豐田Camry2.4</p><p>2362cc引擎輸出159匹馬力，操控柔順，懸掛平衡，過彎傾側少，且外觀斯文。座艙增加了空間，寬闊舒適。&#13;<br> 新車價：$209,100</p></body></html>