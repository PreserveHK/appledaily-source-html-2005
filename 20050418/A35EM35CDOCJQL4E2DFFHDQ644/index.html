<html><header><meta charset="utf-8"><title>有運到︰Kitty陪讀書會考實冇衰</title></header><body><h1>有運到︰Kitty陪讀書會考實冇衰</h1><p>勤力讀書成績好，這個道理人人都懂，但如果可以提升埋學業運，臨場考試就更加如虎添翼，有咩計？Easy，各位即將參加會考的同學仔，只要在家中又或隨身攜帶一個催旺學業運小法寶，可望學業猛進，事半功倍啦！&#13;<br>&#13;<br>記者：尹珊珊　攝影：陳陶鈞、周旭文</p><p>風水Kitty自作業</p><p>嫌喺屋企文昌位擺富貴竹太老土，不妨以勉強運（學業運）風水Kitty取代，據講Kitty的藍色身體對提升學業運特別Work，擺正喺枱頭就最啱。不過想好運都有代價，事關Kitty要以人手逐粒砌，難度唔高，衰在花時間，考生用來讀書好過，但如果由男女朋友送贈就唔同，冧硬！&#13;<br> 勉強運風水Kitty七折$26.6（a)</p><p>簡易之選金之腦</p><p>唔想煩、唔想搞，一樣有計！學吓㗎仔咁擺座「金之腦」喺屋企，令頭腦更加靈活，連帶人都特別醒啲！$138（b）</p><p>D.I.Y.逐格睇</p><p>1.套裝附有色紙、膠水及說明書，圖文並茂兼有漢字搭夠，不諳日文都冇問題。</p><p>2.先把六百多張色紙逐一摺成三角形。</p><p>3.依說明書指示，把三角色紙組合起來，便可砌出風水Kitty。</p><p>催運小物隨身帶</p><p>入場考試想求安心，不妨帶埋個貼身小法寶伴你身，男生有由日本漫畫人物掛帥的護身符同許願牌；女生有卡通公仔小飾物，都唔啱？型仔首飾一樣得！帶住入試場包保事事順利。</p><p>男生部</p><p>女生部&#13;<br></p><p>售賣點</p><p>（a）西田百貨&#13;<br> 沙田新城市廣場第3期（26941111）&#13;<br> （b）JCLadies&#13;<br> 銅鑼灣時代廣場833號舖（31022718）&#13;<br> （c）風信子&#13;<br> 旺角彌敦道602-608號Chic之堡311號舖（28937956）&#13;<br> （d）CatsHouse&#13;<br> 銅鑼灣銅鑼灣地帶2樓250號舖（35800217）&#13;<br> （e）STONEPLANET&#13;<br> 旺角朗豪坊L10-26舖（21553099）&#13;<br> （f）GiftCentury&#13;<br> 銅鑼灣銅鑼灣地帶1樓144號舖（28818762）</p></body></html>