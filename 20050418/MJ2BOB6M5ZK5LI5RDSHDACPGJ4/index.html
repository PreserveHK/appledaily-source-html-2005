<html><header><meta charset="utf-8"><title>城市脈搏2︰名店Make笠豪爆27萬黃金衣</title></header><body><h1>城市脈搏2︰名店Make笠豪爆27萬黃金衣</h1><p>今日孖版之圍港熱話2&#13;<br>貴為潮人必備PSP，名牌Porter率先撲埋身靠「×」玩限量。本港各潮氣商人亦睇準時機，狂推平中貴版PSP笠！不過最豪都敵不過美國珠寶商的出品，27萬黃金衣，重貴過你部PSP！&#13;<br>&#13;<br>記者：邵超</p><p>荷李活豪P催谷</p><p>繼iPod引發LV、Hermes、HelmutLang、DiorHomme、Prada、Chanel、Gucci等一線名牌爭相幫它出專用套，再加埋Porter、樂隊U2、卡通人物多啦A夢和HelloKitty同佢出別注版後，PSP都唔執輸！&#13;<br> 先有Porter搶飲頭啖湯推出限量套，三月份PSP重喺荷李活舉行一個名為「PretaPSP」的時尚配件花生騷，邀請多位知名品牌設計師如MarcJacobs、HenryDuarte、Coach、JenniferLopez等十多個設計單位，幫PSP設計型格配件。</p><p>笠到九彩搶銀紙</p><p>&#13;<br> 講番專業品牌，除咗SONY官方出品，香港有售品牌包括日牌PDAIR和HORI。本港醒目商舖如JCShop，就成為首個為PSP推出自家設計專用套的潮人舖，其他店亦不甘示弱，推出麖皮套、水晶套、防水套等，總之令你部PSP笠乜都得。</p><p>Logitech流動影院</p><p>美國品牌Logitech即將推出PSP專用的PlayGearAmp流動小喇叭，其中保護外殼遮光一流，重可以反摺成一個機座，方便欣賞電影及圖像，重要入齊四粒3A電就可以帶出街，方便到極。&#13;<br> 網址：www.logitech.com</p><p>潮色大包圍</p><p>新機落地，歐美廠商蜂擁推出換Skin搶錢計劃，防水防污潮色貼，反轉經典黑色，睇準貪新鮮感的潮人荷包搶銀紙。&#13;<br> 網址：www.decalgirl.com</p><p>銷售點&#13;<br> （a）DreamStore（灣仔東方188商場256號舖）&#13;<br> （b）www.boxwave.com&#13;<br> （c）Ecosphere（23665780）&#13;<br> （d）佳勁（25916673）&#13;<br> （e）JCShop（31022783）</p></body></html>