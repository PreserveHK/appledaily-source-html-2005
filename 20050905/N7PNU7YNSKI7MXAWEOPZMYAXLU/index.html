<html><header><meta charset="utf-8"><title>樂壇新人大激鬥<br>Juno寸師妹口水多過茶</title></header><body><h1>樂壇新人大激鬥<br>Juno寸師妹口水多過茶</h1><p>一班樂壇新人前晚出席《十強新星鬥音樂會》，王菀之、王浩信、李逸朗及蔣雅文獲觀眾投票，得新城頒發《奪目新星》大獎，但當Krusty載歌載舞，獲得台下不少掌聲後，其師兄麥浚龍卻忍不住揶揄她倆平日太多嘴。</p><p>王菀之、林苑、王浩信、Krusty、李逸朗及蔣雅文（Maggie）等一班樂壇新人前晚在大學會堂演出《十強新星鬥音樂會》第二回，眾新人表演後由觀眾投票，結果選出王浩信得「奪目男新星獎」、王菀之獲得「奪目女新星獎」、李逸朗及Maggie獲「奪目組合新星獎」，眾得獎新人獲新城電台五十次一分鐘的廣告宣傳時段，價值約六位數字。</p><p>「重勁過吳日言」</p><p>前晚女子組合Krusty在音樂會上大跳勁舞，當Jan從阿嵐胯下捐過時，觀眾大拍手掌，連師兄Juno也大讚，阿嵐表示練習時，幾乎踢到Jan，Jan則謂幸好自己鼻哥是真的，Juno忍不住揶揄她：「咁有冇其他地方都係真㗎，我見到佢哋就吃不消，鍾意講嘢重勁過吳日言，吳日言起碼都定啲，佢哋兩個講嘢有好多手部動作，幾驚打中我。」&#13;<br> Juno謂他稍後會推出跳舞歌，他說：「我有個十幾歲女歌迷，佢係玻璃骨，好鍾意睇跳舞，我咪叫佢堅強啲，跳多啲舞佢睇囉。」</p><p>合跳貼身辣舞</p><p>而林苑、啤梨及胡林三人則合跳辣身舞，林苑一身短裙，跳舞時黑色打底褲若隱若現，頗為性感，而身材看來頗有瞄頭的新人胡林也穿上露臍背心上陣。&#13;<br> 李逸朗透露自己因聲沙，所以開騷前要打類固醇針，他說：「我睇中醫話我肺火勁，燒埋聲。」&#13;<br> 採訪：李珮洳　攝影：何國豪</p></body></html>