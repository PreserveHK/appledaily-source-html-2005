<html><header><meta charset="utf-8"><title>方力申唔理阿嬌俾鬼壓</title></header><body><h1>方力申唔理阿嬌俾鬼壓</h1><p>方力申（右）噚日中午喺馬來西亞返港，為古巨基嘅演唱會擔任嘉賓，雲頂一直有唔少鬧鬼嘅傳聞，方力申就話冇遇到鬼怪事：「大會話安排咗冇咁多鬧鬼傳聞嘅房畀我哋住。」提到其緋聞女友鍾欣桐（阿嬌）喺上海酒店被鬼壓一事，方力申即時話：「呢啲唔好問我。」</p></body></html>