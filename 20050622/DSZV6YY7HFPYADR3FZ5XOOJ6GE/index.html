<html><header><meta charset="utf-8"><title>　　眼鏡系馬主冇得出馬 - 李八方</title></header><body><h1>　　眼鏡系馬主冇得出馬 - 李八方</h1><p>今晚又跑夜馬，希望天公造美，不致腰斬賽事咁掃興。不過就算馬照跑，有隻馬都冇得玩，邊隻？就係隻「多寶來」。&#13;<br> 八方聽聞「多寶來」原來計劃今晚出賽，但係因事要退出。呢隻馬係團體馬，馬主有馬寶豐、馬寶基、馬烈堅、馬保隆、馬漢堅等人，養在李易達馬房，曾經贏過兩亞兩季，合共得獎金五十二萬有多。&#13;<br> 馬家係本港著名工業家，以做眼鏡出名，最近重出巨資收購美國同業，但佢哋間上市公司泰興就停咗牌，好似話同巨額銀行貸款有關，詳情可以睇財經版。至於隻馬點解唔出得，馬會消息話有人個會籍暫時被吊銷，原因就話唔講得；同系啲馬有冇受影響？只有馬會知，大家都唔知。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>