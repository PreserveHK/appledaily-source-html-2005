<html><header><meta charset="utf-8"><title>　　鄉議局倫敦籌款肚屙 - 李八方</title></header><body><h1>　　鄉議局倫敦籌款肚屙 - 李八方</h1><p>鄉議局為咗沙田嘅新大樓如期喺○七年落成，積極搞緊海外籌款，希望達到佢哋籌成三千幾萬嘅目標。&#13;<br> 今個月五至十號，副主席張學明已經率先帶團去咗荷蘭鹿特丹同英國倫敦一轉，同啲僑領鄉親做吓捐款呼籲，結果籌到成五百幾萬港紙，成績驕人。&#13;<br> 之不過，呢個團係就係凱旋而歸，但原來團友都飽受肚屙之苦，鄉議局主席劉皇發踢爆，話團友喺倫敦入住嗰間酒店，懷疑提供啲不潔食物，搞到好多團員都肚屙，發叔對此好鬼勞氣，話團友將會要求當地旅行社，代佢哋向酒店追討賠償，還佢哋肚皮一個公道！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>