<html><header><meta charset="utf-8"><title>　　唐唐做特首好高興 - 李八方</title></header><body><h1>　　唐唐做特首好高興 - 李八方</h1><p>煲呔終於正式上場，成為特區新的特首，代替煲呔做咗短短三星期署理特首嘅唐英年，噚日主持最後一次行政會議後，又再打回原形，只係擔任番原有嘅財政司司長一職。&#13;<br> 八方噚日問唐唐，覺得特首呢個位好唔好坐、難唔難做時，唐唐即刻好認真咁諗咗幾秒，然後就話過去幾星期擔任署理特首，對自己係一個好好經驗，尤其體會到好多人對香港充滿信心、活力同承擔，好高興自己有咁嘅機會。八方打蛇隨棍上，問吓唐唐係咪想再坐番呢個位，不過唐唐答得好小心，只重申改善經濟仍然係自己首要工作。咁聽落，唐唐將來有好大機會，再開始佢嘅特首夢。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>