<html><header><meta charset="utf-8"><title>老翻甘地賓京士利反暴有功</title></header><body><h1>老翻甘地賓京士利反暴有功</h1><p>英國著名影星賓京士利（BenKingsley）前日喺拉姆安拉獲得巴勒斯坦領袖阿巴斯表揚，因為賓叔八十年代主演嘅經典名片《甘地傳》，原來有助巴勒斯坦政府宣揚反暴力嘅訊息。《甘》片已經配咗阿拉伯話，並喺當地嘅鄉村、難民營等地方上映。不過，賓叔近年一套暴力代表作《虎視眈眈》就一定唔喺嗰度上映。</p></body></html>