<html><header><meta charset="utf-8"><title>2大新手機火速到港&#13;<br>最細插卡手機聽埋MP3</title></header><body><h1>2大新手機火速到港&#13;<br>最細插卡手機聽埋MP3</h1><p>用手機做埋MP3機，已經係今期手機界大熱動作，不過聽得MP3嘅手機體積都有番咁上下，若果可以好似一部MP3機咁大就更加好！而嚟自韓國嘅Xcell，最新機種XG300就真係做到同部MP3機差唔多大，只有40×77×22.7mm嘅機身體積，內置mini-SD卡槽，最大可支援512MB，絕對可以叫做最細嘅插卡手機。插得記憶卡，當然支援MP3播放，機側亦有MP3快速掣，唔使入Menu搵餐飽！而且機面亦有33萬像素鏡頭，鏡頭兩側亦都有閃光燈，再加埋64和弦及JAVA功能，開價都只係$1,780，重要送張128MBmini-SD卡，的確抵玩！&#13;<br>&#13;<br>XcellHK&#13;<br>查詢：29562662</p><p>PROFILE</p><p>制式：GSM雙頻&#13;<br> 外芒：4,096色&#13;<br> 內芒：6萬5色&#13;<br> 記憶體：mini-SD卡&#13;<br> 規格：33萬像素鏡頭、64和弦、JAVA、GPRS、MMS、錄音&#13;<br> 備用時間：80-100小時&#13;<br> 通話時間：2-2.5小時&#13;<br> 體積：40×77×22.7mm&#13;<br> 重量：75.2g</p><p>MotorolaV3非常「黑薄」</p><p>潮流興黑機身，就連Motorola都要湊熱鬧，將旗下貴價機V3加入黑人一族，V3本身已經夠晒薄，重要換上一身黑色，的確名副其實「黑薄」過人！外殼採用磨砂黑色，感覺同普通版本大大唔同，而且亦都冇咁滑手，唔使驚捉唔實部機。不過除咗換咗套黑衫之外，功能上與之前嘅普通版V3一模一樣，用上26萬色內芒及30萬像素鏡頭，支援MP3鈴聲及藍芽等功能。而且價錢亦比普通版初推出時平上一大截，開價$3,580，想一嘗「黑薄」滋味，都唔係難事！&#13;<br> &#13;<br> 規格：30萬像素鏡頭、26萬色內芒、藍芽、MP3鈴聲、JAVA&#13;<br> &#13;<br> 售賣點：菱科傳訊&#13;<br> 查詢電話：21099998&#13;<br> 地址：旺角先達廣場地下92號舖</p><p>記者、攝影：劉耀祥</p></body></html>