<html><header><meta charset="utf-8"><title>唔做長今我唔嫁！</title></header><body><h1>唔做長今我唔嫁！</h1><p>想知邊套電視劇Hit，除咗走去信和中心走一轉，原來去婚紗店都得㗎！繼《河東獅吼》、《金枝慾孽》後，最新有《大長今》帶挈韓服打低日本和服，升上婚紗店最受歡迎民族服裝榜No.1。多間有韓服租借服務的婚紗店或影樓，近日租期排到一個月後，等唔切就唔好嫁住啦！&#13;<br>&#13;<br>記者：邵超&#13;<br>攝影：黃子偉、陳盛臣、陳陶鈞&#13;<br>Models：Ricky（D8）、Joey</p><p>真實版港人行韓禮</p><p>嫁個「韓老公」的香港人Betty，有幸在韓國第二大城市釜山經歷了傳統的韓式婚禮。Betty指，韓國婚禮儀式與中國人大同小異，例如新人交拜時，要按輩份向長輩敬茶，不過之後接過的利是封是白色而不是紅色。而最有趣的經歷是新郎、新娘須各持白錦緞一端，接過奶奶拋過來的糕點，接得愈多代表生得愈多。</p><p>大影樓保守韓服極罕</p><p>由於在香港難以買到真正的韓服，加上成本又高，兼且聽聞五月一日《大長今》大結局，所以即使多人問，但是大部份婚紗店或影樓仍堅持不入韓服，或者到深圳東門入大陸貨濫竽充數，令有正宗韓國服（其實都是改良版）的婚紗店或影樓的韓服Booking應接不暇。&#13;<br> 「戀愛世紀」和「浪漫婚紗」腦筋轉得快，即時引入大人和兒童韓服，全部在韓國入貨，質料較一般兒戲的韓服佳。另一家「美夢成真」甚至加埋韓服訂做，但就要需時一個月。</p><p>套餐價</p><p>戀愛世紀（27361208）&#13;<br> 「世紀濃情套相」$1,380（室內）&#13;<br> 浪漫婚紗（23906836）&#13;<br> 「高雅系列」$2,988（園林實景）&#13;<br> 美夢成真（27877902）&#13;<br> 特惠推廣套相A餐$3,688、訂做韓服約$2,000多至$6,000多（視乎布料與手工）</p><p>信和榜長今輸畀Rain</p><p>《大長今》收視報捷，但原來Fans非常「理智」，鍾意長今而唔係李英愛和池珍熙。信和中心明星相舖頭係人氣指標，原來劇照乏人問津，一日只賣十餘張，重差過《浪漫滿屋》的Rain。睇怕是池珍熙着古裝無機會曬胸肌之過嘞！</p><p>長今衫攻陷女人街</p><p>女人街不嬲係師奶黨的潮流指標，現時女人街、福榮街、普通街市都有多款長今衫擺檔。檔口以女服居多，閔大人衫只有深淺藍色各一套。</p><p>大長今易服潮&#13;<br>&#13;<br>1.自置韓服上影樓</p><p>現時不少20至30歲的香港女生，遊韓國時都會貪得意花數百元買一件韓服，但卻不好意思穿着上街（唔怕俾人話癲婆咩！），於是特別自攜韓服Join埋攝影套餐影沙龍相，帶挈影樓做生意。</p><p>3.韓流襲學界</p><p>油麻地天主教小學的校園電視台最新Project圍繞《大長今》，模擬劇情，學習遇到困難時要保持「溫柔的堅忍」。</p><p>４.娃娃也要韓</p><p>官方Jouju娃娃被傳媒狂煲，04年底Barbie韓國公主限量版在玩具反斗城賣剩十餘件。熱潮漫延，大陸求其貼張透明貼紙在盒面，就話係Barbie同Jenny大長今版。香港雅虎拍賣網就出現一班「衣女」DIY的大長今宮女及醫女服飾，幫Blythe穿上宮女及醫女服。</p><p>福榮街玩具批發店&#13;<br> 韓國手做娃娃Yeon-Ji官方網站：&#13;<br>  http://www.dollskorea.com/acecart/bin/ &#13;<br> shop.cgi?action=list&amp;cate=100000000</p></body></html>