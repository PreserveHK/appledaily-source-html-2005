<html><header><meta charset="utf-8"><title>住家菜：<br>放工煮三椒有營菜十分鐘有得食</title></header><body><h1>住家菜：<br>放工煮三椒有營菜十分鐘有得食</h1><p>現代職業女性不易為，要上班又要做家務。作為OL的麥太，每晚煮的餸菜都要具備快捷、好味又要有營養的原則。今日我們直擊麥太放工後，喺一小時三十五分鐘內，由買餸到煮好飯的實況。&#13;<br>&#13;<br>記者：陳冰麗　&#13;<br>攝影：黃子偉　&#13;<br>示範：港島區讀者麥太</p><p>三色燈籠椒望生活多色彩</p><p>結婚逾十二年的麥太，現有一個八歲半的女兒。自從囡囡上學後，麥太希望每天都可以在晚上七時，一家人準時食飯，而囡囡就可以喺九時上床睡覺。為此，麥太每天下班後，就要即刻去街市買餸。</p><p>兩餸方便易做</p><p>要她推薦兩款簡易菜，她首選三色椒炒牛肉和節瓜炒鯪魚肉，兩個餸背後原來都有特別意義。前者是麥太婚後第一次下廚煮給老公吃的餸菜，而後者則是囡囡的至愛。「選擇節瓜是易入口又夠正氣，鯪魚肉無骨唔怕鯁親。」麥太稱：「兩個餸所用的材料如燈籠椒、番茄、西芹均容易清洗，烹調時間平均十多分鐘就搞掂，相當快捷！」</p><p>三色椒炒牛肉</p><p>第一道煮畀老公食嘅餸，Sweet！Sweet！&#13;<br> &#13;<br> 自製價：$28/3-4人份量&#13;<br> &#13;<br> 用咩料：&#13;<br> 紅、黃、綠燈籠椒	各1個&#13;<br> 已切牛柳邊　	6両&#13;<br> 西芹　	2両&#13;<br> 已焗熟松子仁　	少許&#13;<br> &#13;<br> 調味料：&#13;<br> 豉油、糖、油　	各少許&#13;<br> 薑汁　	1茶匙&#13;<br> 生粉　	1/2茶匙</p><p>12分鐘搞掂</p><p>小貼士：&#13;<br> 1.牛柳加入薑汁調味有助辟腥，更有鬆肉作用。&#13;<br> &#13;<br> 2.牛柳加入少許油調味，可令肉質變得較滑，但不能加鹽，否則肉會韌口。&#13;<br> &#13;<br> 3.西芹先以淡鹽水烚過，可縮短炒的時間。&#13;<br> &#13;<br> 4.即食已焗熟的松子仁，可於大型雜貨舖有售。</p><p>囡囡至愛：節瓜炒鯪魚肉&#13;<br></p><p>自製價：$19/3-4人份量&#13;<br> &#13;<br> 用咩料：&#13;<br> 節瓜　	3個&#13;<br> 細番茄　	2個&#13;<br> 已調味鯪魚肉　	1/2斤&#13;<br> 薑片　	少許</p><p>14分鐘煮好</p><p>小貼士：&#13;<br> 1.加薑片炒節瓜，可減低寒涼感。&#13;<br> &#13;<br> 2.番茄粒最後落，可避免炒得耐而煮至溶，失去口感。</p><p>跟住嚟學嘢：&#13;<br>&#13;<br>靚節瓜又瘦又長</p><p>呢個時候屬瓜類的當造期，麥太話揀節瓜千祈唔好貪大個，瓜形瘦長的反而更好，因為瓜囊較少，肉較多。</p><p>炒肉揀牛柳邊</p><p>麥太教路，用作炒的肉，建議選用牛柳邊，肉質會較腍滑。另外，可叫檔主代切，慳番啲時間，檔主亦切得夠薄。</p><p>燈籠椒要有光澤</p><p>已包裝好的三色燈籠椒，要知靚唔靚，可以睇其表面。麥太話，有光澤、表皮無爛、㩒落實淨就買得過。</p></body></html>