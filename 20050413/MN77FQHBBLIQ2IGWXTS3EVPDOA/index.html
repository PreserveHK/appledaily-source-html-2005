<html><header><meta charset="utf-8"><title>有運到︰東瀛浴玩洗白白占卜</title></header><body><h1>有運到︰東瀛浴玩洗白白占卜</h1><p>有時候實在不得不佩服㗎仔的生意頭腦，繼N年前推出「食玩」（糖果玩具），家陣又興起「浴玩」。「浴玩」多為沐浴蛋，只要放入熱水中，蛋內有占卜性質的玩具便得以現身，洗白白嗰陣就可以順便占卜埋未來運勢，認真「卡娃兒」！&#13;<br>&#13;<br>記者：尹珊珊　攝影：陳陶鈞&#13;<br>模特兒：Zita　場地提供：BeautyForever</p><p>沖涼開運大法</p><p>首先登場係呢隻開運風水金魚蛋，隱身蛋中有七種顏色的可愛金魚，分別代表財運、健康運、愛情運等，最抵死係當中有隻叫做超Lucky的「別注版」金魚，抽中代表各方面都咁好運，咁梗係萬中無一，冇咁易中啦！$35（a）</p><p>金魚現形睇真啲</p><p>1.將沐浴蛋放進熱水，蛋身即時不斷旋轉，勁！</p><p>2.約3分鐘，沐浴蛋完全溶解，金魚終於現身啦。</p><p>3.睇睇包裝袋上說明，粉紅色，戀愛運提升！（雖然是日文，但有漢字不難明）。</p><p>重有好蛋&#13;<br>&#13;<br>風水恐龍蛋</p><p>備有7種恐龍，造型精細，想夢想成真、增強人緣，甚至有好事近都可以搵佢。&#13;<br> $25（b）</p><p>LuckyPiggy沐浴蛋</p><p>今次是豬仔負責為你帶來好運的，重有超Lucky的特別版豬仔。$25（b）</p><p>開運七福蛋</p><p>將日本七福神卡通化的「浴玩」，連特別版共8款公仔，每個神各自保佑一種運勢。&#13;<br> $25（b）</p><p>懶惰太郎</p><p>呢隻烏龜類物體名為「懶惰太郎」，最正係附有配件，占卜後公仔重可以做埋吊飾。$28（b）</p><p>西洋「浴玩」愛情魔咒</p><p>東瀛「浴玩」Sell得意，而西洋「浴玩」就大玩神秘，要念咒語。就係咁，心儀的獵物就會為你傾倒喎！&#13;<br> $59（c）</p><p>售賣點&#13;<br> （a）OLALA&#13;<br> 地址：銅鑼灣記利佐治街1號金百利商場3樓321室（31677907）&#13;<br> &#13;<br> （b）city'super&#13;<br> 地址：銅鑼灣時代廣場B1地庫（25062888）&#13;<br> &#13;<br> （c）LUSH&#13;<br> 地址：銅鑼灣百德新街27-47號名店廊地下43號店（28906103）</p></body></html>