<html><header><meta charset="utf-8"><title>今期Intel底板當紅</title></header><body><h1>今期Intel底板當紅</h1><p>呢個星期腦場冇乜特別產品現身，不過可能好多人同筆者一樣，唔想復活節假期同人逼，所以人流同假期相比，都唔差幾遠，大多價錢亦開始回落，最近要買料砌機嘅話，正係時候！&#13;<br>&#13;<br>記者、攝影：許福合</p><p>華碩P5RD1胘物有所值</p><p>大多數人出機都以Intel平台為優先，若然以平為要求之一，華碩P5RD1胘就係相當抵玩，雖然LGA775平台可以揀i915G嘅底板，不過價錢亦相對較高，而華碩之所以得到唔少買家「點名」，因為用上ATIRADEONXpress200，顯示能力相當於X300，精打細算嘅用家計過度過後，都覺得物有所值，係i915G板外嘅好選擇。&#13;<br> &#13;<br> 漢科電腦（27930368）&#13;<br> 深水埗高登98號</p><p>啟視錄U700羑Notebook啱用</p><p>最近好興玩AV電腦，Desktop就可以加張內置式TV耔uner卡，不過對好多Notebook嚟講想錄影就較麻煩，要簡單又易用，不妨考慮啟視錄U700-N，價錢唔使$500，接駁方便，可選擇AV/s-video/立體聲輸入，啱晒Notebook使用！功能包括有Nicam雙語、預約錄影、Time-Shifting及MPEG1/2/4格式播放等，好夠用。</p><p>勁量牛火力夠猛</p><p>經常聽到有腦友話電腦唔穩定，又搵唔到出事原因，其實問題可能出喺火牛身上，唔夠火力電腦就會變得儍儍哋！𠵱家買隻「足秤」嘅火牛都唔貴，呢款500W嘅勁量牛500D-24P，街價都只係$380，計一計，每Watt價錢低至$0.76，比市面其他同級火牛更抵用。&#13;<br> &#13;<br> 2theMAX（23053877）&#13;<br> 深水埗高登64號</p></body></html>