<html><header><meta charset="utf-8"><title>　　太空館現身維園 - 李八方</title></header><body><h1>　　太空館現身維園 - 李八方</h1><p>嘩！點解尖沙嘴個太空館識過海去咗維園嘅？大家都冇眼花，其實呢個係《飛躍維園奇藝騷》噚日喺維園扯起嘅充氣半球體帳幕（圖），世界知名嘅法國沖天飛人藝術團，將會喺呢個價值二百萬元、直徑五十米、高二十八米嘅白色帳幕入面，喺高空中用身體動作去表演。&#13;<br> 成員Stephane話，佢哋唔係空中飛人咁簡單，因為每個動作都會充滿感情，而將會上演嘅劇目《OlaKala》重係首次喺亞洲公演。佢話呢個帳幕用咗兩年，好安全，但如果好大風，甚至有大颱風，就可能要暫停演出。表演將會喺五月四號至十五號舉行，門票二百二十蚊，查詢可以打呢個電話：27349009。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>