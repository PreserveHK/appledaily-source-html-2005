<html><header><meta charset="utf-8"><title>住家菜2︰手眼並用揀靚瓜硬淨青綠最新鮮</title></header><body><h1>住家菜2︰手眼並用揀靚瓜硬淨青綠最新鮮</h1><p>今日對版之下廚Cook譜b&#13;<br>除了一些古靈精怪較為少見的瓜外，市面還有很多常見和一年四季都可以吃得到的瓜，如青瓜、老黃瓜和冬瓜等，要知道怎樣才可以揀到靚瓜，又或如何烹調？以下就請來專家教你揀瓜秘訣，更利用青瓜及老黃瓜炒一碟精美小菜，各位怕肥女士要留意喇！&#13;<br>&#13;<br>記者：李湘虹、黃潔蓮　攝影：楊錦文、林栢鈞&#13;<br>Model：Helenbit　示範：逸東軒行政總廚譚梱棟師傅&#13;<br>鳴謝：吉之島、麥鐘文醫師（28937533）</p><p>青瓜利尿消腫</p><p>青瓜可生吃，加上其口感輕脆爽口，用來做涼拌、沙律尤其誘人。早在民間，農民因常在水中浸泡耕作以致身體浮腫，便用青瓜作預防腫脹、去水氣及利尿的療方。原因是青瓜含96%水份，同時鉀含量高，兩者皆利尿消腫。</p><p>睇食法揀青瓜</p><p>擁有十幾年處理瓜菜經驗的吉之島康怡店菜部主管Ken哥教路，市面上有三種不同品種的青瓜。一般的青瓜因由農藥栽種，故只宜炒或燜煮；溫室種植的青瓜雖無農藥，但味道卻不及有機種植的爽甜，所以只宜蘸沙律醬或做涼拌菜；而有機種植的青瓜，質地爽甜而且沒有臭青味，亦因不含農藥，所以生吃也吃得安心。</p><p>手眼並用揀靚瓜</p><p>想揀靚瓜一定要手眼並用，手輕按瓜身要夠硬淨，眼要留意瓜皮的色澤，青綠才為之新鮮，開始變黃或腍身的，即表示放了很久不夠新鮮。</p><p>酸青瓜炒豬面青</p><p>譚師傅示範醃酸青瓜和將之炒豬面青，醃酸青瓜可放喺雪櫃，隨時拿出來吃一兩片，絕對是一道開胃消暑的小吃。熱食的話，建議炒豬面青，貪其極之爽口，酸青瓜亦能中和豬面青的肥膩，令整道菜達致平衡。&#13;<br> &#13;<br> 材料：&#13;<br> 酸青瓜（醃過）	1條&#13;<br> 豬面青	4両&#13;<br> 蒜頭	適量&#13;<br> 鹽	適量&#13;<br> 菠蘿	少許&#13;<br> 青紅椒	少許</p><p>好易做</p><p>1.把豬面青切片。開鑊爆香蒜頭，先炒熟豬面青。&#13;<br> 2.加鹽，下酸青瓜、菠蘿、青紅椒兜炒即成。</p><p>醃酸青瓜材料：&#13;<br> 青瓜	1條&#13;<br> 鹽	適量&#13;<br> 砂糖	3両&#13;<br> 白醋	2両&#13;<br> &#13;<br> 好易做&#13;<br> 1.青瓜去頭，一開二，切薄片後加1湯匙鹽醃半小時。青瓜啤水約20至25分鐘，晾乾水。&#13;<br> 2.開鑊把砂糖和白醋煮溶，加少許鹽，攤凍。把涼了的砂糖等與青瓜撈勻，醃起碼1小時。</p><p>小貼士：&#13;<br> 1.瓜先下鹽醃過可令其爽口。之後啤水去鹹味，還原青瓜本味。&#13;<br> 2.如無醃青瓜，可用鮮青瓜，但炒豬面青至半熟時落青瓜，令其更入味。</p><p>瘦身妙品老黃瓜</p><p>譚師傅今次示範一道以老黃瓜炒的素菜，老黃瓜清熱利水，能促進腸道中的食物排泄、降低膽固醇，亦能抑制糖類變成脂肪，有助減肥，是仲夏瘦身妙品。</p><p>材料：&#13;<br> 老黃瓜	半個&#13;<br> 百合、雲耳（已浸發）	1両&#13;<br> 蓮藕片	數片&#13;<br> 西芹	半棵&#13;<br> 蒜頭、薑	適量</p><p>好易做</p><p>1.先把黃瓜去皮去瓤切件，西芹切段。開鑊爆香蒜頭、薑，先下黃瓜、西芹、蓮藕炒至8成熟。&#13;<br> 2.然後才下百合、雲耳。最後下鹽即成。</p><p>小貼士：&#13;<br> 1.黃瓜的皮較韌，去掉較好。黃瓜吃其爽口，不可過腍。</p><p>教你揀靚瓜&#13;<br>&#13;<br>冬瓜　$3/斤</p><p>食用好處：消暑散熱，利小便，適合高血壓和肥胖者食用。&#13;<br> 點樣揀：外皮顏色深綠，瓜肉雪白，肉質堅硬，瓜身愈重愈好。</p><p>節瓜　$4.5/斤</p><p>食用好處：含大量維他命B、C和纖維素，可預防感冒和清腸胃。&#13;<br> 點樣揀：長滿密密的茸毛，無損痕。</p><p>佛掌瓜　$4/斤</p><p>食用好處：含植物性纖維、維他命A、B和C，滋潤解燥，幫助腸胃消化。&#13;<br> 點樣揀：表面縱溝較淺，瓜皮要淺綠和細嫩。</p><p>絲瓜　$4.5/斤</p><p>食用好處：含豐富的維他命B和C，清熱化痰，通腸胃助消化。&#13;<br> 點樣揀：瓜皮深綠，瓜紋明顯，重身為佳。&#13;<br> </p></body></html>