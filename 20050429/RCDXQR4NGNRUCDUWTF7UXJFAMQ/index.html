<html><header><meta charset="utf-8"><title>有運到︰最強寫字枱風水陣小人彈開老細照</title></header><body><h1>有運到︰最強寫字枱風水陣小人彈開老細照</h1><p>想喺公司擺番個風水陣，避避是非之餘希望事事順利，老細睇好。然而擺棵風水樹金錢龜喺度，咁揚唔多好！啲貪玩同事重可能吼你唔覺，擺啲嘢嚟破你龍脈。想扭轉辦公室運程，都係靜靜雞起革命好。&#13;<br>&#13;<br>記者：陳慧敏&#13;<br>攝影：周旭文&#13;<br>資料提供：麥玲玲　Model：Katie</p><p>1.東南驅小人</p><p>辦公室最怕是非精亂篤背脊。雞年三碧星（代表爭吵）降臨東南方，紅色的公文夾、公仔或擺設都可以去除是非精力量。擺夠9件更加法力無邊。</p><p>2.中央谷升職</p><p>搞掂咗班是非精，再谷旺西南文昌星及財星的力量，就係時候升職又加薪。中央位置為文昌位，放流動性強又帶綠色嘅擺設。</p><p>3.正南旺財加人工</p><p>正南或東北為旺財星位，所以可於正南位擺任何有水的紅、黃二色擺設，而東北方就可放金色招財物，傳統的如財神或金元寶，可愛的如招財貓也不錯。</p><p>4.正北催人氣</p><p>&#13;<br> 喜慶位旺人際關係，擺放顏色鮮豔的月曆或畫等，可以令人心情開朗之餘，人際關係都有所提升。唔掛畫，擺個彩色公仔都得，如果不方便在枱上放置擺設，用個彩色咕𠱸亦可！</p><p>5.西北保健康</p><p>今年大小病星都降臨西北和正東，擺放銅製、會發聲（聲音屬金）而又不帶電的重物，都可以化解病星。放個復古上鏈鬧鐘，或者音樂盒就最啱喇！</p><p>售賣點&#13;<br> （a）	OLALA（35144307）&#13;<br> 旺角朗豪坊805舖&#13;<br> &#13;<br> （b）	kimihe（23121608）&#13;<br> 旺角朗豪坊903舖&#13;<br> &#13;<br> （c）	azonaa02（34288812）&#13;<br> 旺角朗豪坊地庫一層10-12號&#13;<br> &#13;<br> （d）	日本城（25549610）</p></body></html>