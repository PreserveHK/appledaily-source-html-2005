<html><header><meta charset="utf-8"><title>58歲秋官跳HipHop老婆肉赤做摩女</title></header><body><h1>58歲秋官跳HipHop老婆肉赤做摩女</h1><p>鄭少秋雖已年屆五十八歲，但仍寶刀未老，他近日正為下月中旬在紅館舉行的三場演唱會排舞。秋官更挑戰自己，大跳HipHop，卻換來一身腰痠背痛，體貼的太太官晶華即為丈夫按摩舒緩。</p><p>鄭少秋下月在紅館舉行三場「鄭少秋家傳戶曉演唱會2005」，他近日積極在土瓜灣的排舞室綵排。年屆五十八歲的秋官，與一班年輕的舞蹈員大跳HipHop，不停扭腰，並表示晚上回家太太官晶華會體貼地替他按摩。<br> &#13;<br> <spanclass>鄧萃雯獻第一次 &#13;<br> 秋官表示這次要大跳HipHop舞，一新觀眾耳目，排舞師會視乎秋官的體力為他設計舞步，但秋官不時向兩位年輕的男舞蹈員請教HipHop的高難度動作，並即席嘗試一些拗腰動作，他說：「其實我都唔輸蝕畀佢哋，我又唱又跳，消耗體力都好大，佢哋都未必夠我嚟。」&#13;<br> 秋官每次排舞後都會感到腰痠背痛，他說：「我返到屋企即刻要靠按摩椅舒緩，有時老婆都會親手同我按壓一吓，咁就梗係好舒服。」&#13;<br> 問到秋官這次演唱會的嘉賓陣容，他說：「我邀請咗鄧萃雯、趙雅芝、張天愛同關菊英『四大美人』，雯女更將佢喺紅館嘅第一次畀咗我。」秋官可打算以性感舞衣示人，挑戰許志安演唱會的露毛極限，秋官說：「安仔嘅服飾都掀起高潮，如果我咁着觀眾可能唔啱睇。」<br> &#13;<br> <spanclass>花膠冬蟲草補身 &#13;<br> 此外，秋官有見演唱會日子都接近，已開始護聲，秋官說：「我會多飲清水，因為清水可以洗清體內嘅廢物，而太太都好緊張，佢就叫咗菲傭整海參、花膠、冬蟲草同雪耳畀我滋補一吓。」&#13;<br> 採訪：比華利　攝影：葉君海</spanclass></spanclass></p></body></html>