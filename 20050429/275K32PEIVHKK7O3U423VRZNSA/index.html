<html><header><meta charset="utf-8"><title>AV舖力谷DVD機</title></header><body><h1>AV舖力谷DVD機</h1><p>今個星期行旺角西洋菜，「電器街」班Sales大佬好似勁得閒同我打牙骹！冇法啦，真係好靜嘛！問佢哋想唔想搞JoinPromotion，個個又耍手擰頭！佢哋分析呢個係「死市」！實在無謂浪費彈藥；大家等嘅係5.1勞動節班「自由人」，希望可以帶旺番個場。&#13;<br>&#13;<br>文：AVMAN</p><p>HDMI/1080i今期最強</p><p>講到今個星期話題之機，當然係國產杰科隻GK-3288；佢可以將普通DVD（480p）升級上高清嘅1080i，並以HDMI或色差輸出。論質素，想跑贏日本仔同類機種，都好難㗎喇！不過一部$8,000幾、一部$1,698，1/4價錢唔到，真係好吸引！再講，經成個星期班發燒友試用，基本有Plasma或LCDTV玩家必買，畫質明顯改善咗好多；有人重放過上三槍投影機測試，結果係好多日本大牌子嘅「普通DVD機」都要行埋一邊，國產實力真係不容忽視！想親身感受吓？行方面今次收緊派貨，唔係咁多地方有得賣！𠵱家旺角「華記」做緊示範，駁住部50"大Plasma任睇，有時間不妨逛吓！&#13;<br> &#13;<br> 售賣點：華仁會（23980280）&#13;<br> 地址：旺角花園街75-77號花園商業大廈5/6樓</p></body></html>