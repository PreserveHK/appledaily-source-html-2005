<html><header><meta charset="utf-8"><title>葉世榮硬銷外援新人</title></header><body><h1>葉世榮硬銷外援新人</h1><p>葉世榮（中）呢排忙緊Beyond嘅巡迴演唱會，重開始做經理人捧新人。噚日佢帶埋嚟自日本嘅新人寺岡俊作（左），同埋廣州嘅陳尚實（Ryan、右）一齊去商台做訪問，世榮話：「Ryan讀書時已經開始有作歌，𠵱家重同陶喆合作。」至於嚟自大阪嘅寺岡俊作，問佢會唔會去香港迪士尼，佢用日文話遲啲一定去，重話唔覺得香港迪士尼面積細㖭！</p></body></html>