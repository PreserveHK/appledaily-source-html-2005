<html><header><meta charset="utf-8"><title>馬浚偉回歸無線做親生仔</title></header><body><h1>馬浚偉回歸無線做親生仔</h1><p>無綫劇集《會友鏢局》昨日在將軍澳電視城試造型，有份演出的包括馬浚偉、姚子羚、黃智賢及黎諾懿等。於七月一日正式簽約無綫的馬浚偉說：「簽無綫經理人合約，條件好滿意，加幅好，再加上喺七月一日開始好特別，回歸日好型。」馬浚偉形容以前與無綫關係只是「半個仔」，簽約後會正式成為「親生仔」，他說：「做咗親生仔，發揮會大好多。」</p><p>姚子羚讚人品好</p><p>首次擔正做女主角的姚子羚揚言感到壓力，她說：「今次同好多前輩一齊合作，而且套劇好似得我一個女仔。」姚子羚談及拍檔馬浚偉時說：「以前做主持試過訪問馬浚偉，今次拍劇應該有唔同感覺，平時見到佢都打招呼，個人好nice。」&#13;<br> 採訪：楊潔雯　攝影：何國豪</p></body></html>