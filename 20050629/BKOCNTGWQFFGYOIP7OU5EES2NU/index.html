<html><header><meta charset="utf-8"><title>馮仁昭四圍超<br>投百事藍營唔HardSell　霆鋒：血不嬲係紅色</title></header><body><h1>馮仁昭四圍超<br>投百事藍營唔HardSell　霆鋒：血不嬲係紅色</h1><p>原本擔任可口可樂代言人嘅謝霆鋒，近日正式轉做百事可樂嘅代言人，佢噚日喺尖沙嘴出席百事「Revival@Pepsi」記者會，個廣告以「重生」為主題，原意係話霆鋒倒戈，不過馮仁昭就覺得似話霆鋒由谷底博反彈嘅意思多啲。&#13;<br> 霆鋒之前做可口可樂代言人時，成日罐不離手，噚日幫百事宣傳時，反而就冇咁hardsell。有記者問霆鋒𠵱家流緊紅色嘅血定係藍色嘅血，佢話：「血不嬲都係紅色，（藍色嘅血）呢個係Aaron（郭富城）嘅講法，每個人表達唔同，血係咁嘅顏色。」</p><p>鍾意林嘉欣</p><p>另外，有報道話霆鋒聽到舊愛王菲再婚嘅消息後抱頭痛哭，霆鋒話：「過去咁多個月都唔答呢個問題，今日都唔會破例。」另外霆鋒早前接受訪問時，曾大讚林嘉欣係佢夢中情人，霆鋒話：「我幾鍾意呢個女仔，佢好乖，好有禮貌，做嘢準時。」</p></body></html>