<html><header><meta charset="utf-8"><title>　　陳啟宗勤練煲冬瓜 - 李八方</title></header><body><h1>　　陳啟宗勤練煲冬瓜 - 李八方</h1><p>恒隆大老闆陳啟宗（圖）噚日晨咁早又開壇，不過唔係搞到滿城風雨嘅百人會峯會，而係喺一個有關香港同內地融合嘅研討會。佢老哥話，𠵱家有好多香港人重係唔肯番大陸搵機會，咁樣做係唔得嘅，一定要放低香港呢個包袱，要真真正正成為一個「中國人」咁話！&#13;<br> 朗尼陳重以佢個仔做例子，話𠵱家個仔一個禮拜有幾日喺大陸嗰度，前晚重成十一點先返到屋企㖭！咁至係叻仔咁話喎。講講吓，朗尼陳重叫在場人士要學好普通話，佢話自己每日最少會查幾分鐘字典，查普通話發音，務求可以講好啲，費事再俾人話佢普通話唔掂喎！八方知道陳啟宗講嘅係本報，因為一年前本報報道佢做會議主持，但係佢啲普通話，蕭蔚雲都聽唔明，搞到佢好尷尬。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>