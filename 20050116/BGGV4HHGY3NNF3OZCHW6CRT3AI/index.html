<html><header><meta charset="utf-8"><title>哥連講鹹濕電話累死Britney</title></header><body><h1>哥連講鹹濕電話累死Britney</h1><p>愛爾蘭男星哥連菲路（ColinFarrell）生性風流，最近就有位性愛電話接線生，入稟加州法院告哥連，佢話哥連自從打過去性愛熱線之後，對佢作出連番性騷擾，搞到佢精神失常，唔知正喺日本宣傳電影《亞歷山大帝》嘅哥連，知唔知呢單嘢呢？<br> &#13;<br> <spanclass>要求賠三萬五 &#13;<br> 據英國《太陽報》報道，一位名叫達絲莎維（DessaraeBradford）嘅性愛電話接線生，話哥連係佢嘅忠實顧客，不過自從佢畀咗個私人電話號碼哥連後，兩個就發生咗一夜情，自始哥連重不時send啲露骨短訊畀佢，又開始跟蹤佢，搞到達絲莎維不勝其煩，精神受盡折磨。所以達絲莎維就告哥連，要求佢賠償約三萬五千蚊港幣，而呢單案就排喺下月十五日洛杉磯度開審。<br> &#13;<br> <spanclass>出書爆性秘聞 &#13;<br> 達絲莎維重透露，哥連同佢約會嗰陣，曾經自爆過好多性史畀佢聽，𠵱家達絲莎維重諗住寫本爆料書《ADarkTwistedPuppy》，大爆哥連同舊情人嘅性秘聞㖭！當中重包括舊年九月出嫁嘅BritneySpears、ParisHilton同安琪蓮娜祖莉（AngelinaJolie）。&#13;<br> 而事件嘅主人翁哥連，前日同《亞歷山大帝》導演奧利華史東（OliverStone）去咗東京宣傳，曾經講過「玩女人唔會上身」嘅哥連，睇怕以後唔敢再口出狂言嘞啩！</spanclass></spanclass></p></body></html>