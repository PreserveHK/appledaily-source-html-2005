<html><header><meta charset="utf-8"><title>博殺三年名利雙收　05新目標<br>Twins渴望好好談戀愛</title></header><body><h1>博殺三年名利雙收　05新目標<br>Twins渴望好好談戀愛</h1><p>Twins兩位成員蔡卓妍（阿Sa）和鍾欣桐（阿嬌）入行三年多以來，名利雙收但緋聞不絕，近期就盛傳阿Sa與鄭中基因合作拍片而撻着，二人曾秘密拍拖。阿Sa承認拍戲確易令人fallinlove，而她與阿嬌更講到出口渴望拍拖，寄望今年有新戀情。</p><p><spanclass>愛情篇靜待緣份降臨 &#13;<br> 組合Twins兩位成員蔡卓妍和鍾欣桐身為人氣偶像，獲萬千fans支持，二人年輕貌美又活潑，難怪緋聞不絕於耳。正如近期阿Sa就十分搶手，先後與謝霆鋒和鄭中基傳出緋聞，而阿Sa和阿嬌早前在尖沙嘴接受本報訪問時，更異口同聲表示正在等候緣份降臨。<br> &#13;<br> <spanclass>傳秘密拍拖三個月 &#13;<br> 阿Sa坦言現階段對拍拖確有點心癢癢，她笑說：「但冇辦法啦，緣份嘅嘢，我太耐冇接觸過呢樣嘢（拍拖），感覺好似唔記得，唔知拍拖係乜嘢滋味。我嘅心情好矛盾，其實𠵱家唔需要拍拖，但有時見啲朋友拍拖咁開心，有時我又會有少少時間『漏』咗出嚟，就諗自己係咪應該搵番個人呢？」&#13;<br> 近期盛傳阿Sa與鄭中基在拍攝電影《追擊八月十五》後擦出愛火花，二人曾秘密拍拖三個月，問阿Sa與鄭中基會否戲假情真？她即嘻嘻笑說：「一收工已經唔記得拍乜，有時一日拍兩套戲，做吓呢個角色，又做吓第二樣角色，我唔記得㗎。」<br> &#13;<br> <spanclass>擔心緋聞愈描愈黑 &#13;<br> 又問阿Sa與鄭中基或謝霆鋒有否發展機會？她笑說：「難啲啦，我同佢兩個都熟，dayone大家都唔係嗰樣（觸電），拍戲日日對住，係容易fallinlove，但拍完成套戲，你就知唔係嗰樣。其實以後我都唔想再講太多緋聞啦，愈講得多就愈寫得多，愈亂就愈諗得多，一唔係就嚇走啲人，搵鬼要我咯！舊年又冇啦！食白果，展望今年啦！」&#13;<br> 既然阿Sa擔心緋聞愈描愈黑，那她會否因而有所避忌，拒跟鄭中基或霆鋒約會？阿Sa稱：「唔會唔見面，一個人點可能冇朋友呢？唔傳佢咪又傳第二個！但我好潔身自愛㗎！」&#13;<br> 至於阿嬌過往亦曾一度成為緋聞女王，分別與陳冠希、余文樂、方力申和房祖名傳過拍拖，談到現在的心情，阿嬌坦承希望好好戀愛，她說：「都有諗吓嘅，日日做嘢咁辛苦，都想有人錫吓我，公司畀拍拖㗎，但幾難搵到個好對象。」</spanclass></spanclass></spanclass></p></body></html>