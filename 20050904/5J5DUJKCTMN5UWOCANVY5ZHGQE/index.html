<html><header><meta charset="utf-8"><title>瘦身篇：靠信念告別巨躉</title></header><body><h1>瘦身篇：靠信念告別巨躉</h1><p>容祖兒由當年高峯期的一百三十磅體重、接近三十九吋的巨躉少女，變成今時今日一百一十磅的窈窕淑女，減肥過程有血有淚，曾有不少人睇死她會體重反彈，但訪問當天，祖兒全身均是細碼衣服，證明她的確瘦身成功。&#13;<br> 提起戰勝肥膏，祖兒笑說：「𠵱家瘦番同我戒肉有好大關係，我冇食肉三年，齋食飯同食麵係唔會肥㗎，因為我個助手以前跟劉青雲去內地拍戲時，日日都係得食大碗飯，結果瘦咗十幾磅，我就係憑住呢個信念食飯，真係冇肥到喎。𠵱家人大咗，又冇咗babyfat。」</p><p>浸浴減壓</p><p>祖兒愈喼愈弗，廣告亦接腫而至，早前LuxSpa沐浴產品更邀她擔任代言人，祖兒表示浸浴最能紓壓，她說：「我幾享受沖涼嘅時刻㗎，沖完涼之後重會噴番少少香水。如果嗰日做嘢辛苦啲，會浸吓浴㖭，我會帶埋部電腦睇戲，喺水中個人會輕啲，可以減吓壓。」&#13;<br> 採訪：朱倬誼&#13;<br> 攝影：陳慧安&#13;<br> 化妝：RickyLau&#13;<br> 髮型：Byron@HairCulture&#13;<br> 服裝：Zucca&#13;<br> 場地：黃金海岸酒店</p></body></html>