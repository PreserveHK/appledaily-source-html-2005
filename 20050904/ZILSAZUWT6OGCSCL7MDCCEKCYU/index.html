<html><header><meta charset="utf-8"><title>貴一貴都要買日本版</title></header><body><h1>貴一貴都要買日本版</h1><p>音樂有幾無疆界？香港樂迷可能係一個典範，你話唔識日文但聽日本歌的香港人多，還是唔識中文但聽中文歌的日本人多？我都係這類人，求學時期一個日文字都唔識，但係可以用日文唱晒成首《酒紅色的心》，八十年代的音樂確留下不少美好回憶！而安全地帶的靈魂人物玉置浩二，便一直把這份光輝延續至今。雖然滿頭白髮，但他的嗓子依舊磁性十足，音樂依然動聽醉人。&#13;<br>剛在6月中於東京舉行的演唱會，估唔到2個月後便製作成CD推出市面（DVD卻要等到11月），這套接近2個小時的現場錄音雙CD專輯，25首歌除咗網盡玉置浩二最近10年的精采作品，又點少得他的成名作《酒紅色的心》、《向悲哀說再見》呢！&#13;<br>更驚喜的是這套碟，比我想像中靚聲得多！接近300蚊套日本版CD，相信只有我等發燒友，才捨得買了。&#13;<br>&#13;<br>文：李廸偉（reviewcd@yahoo.com.hk）</p></body></html>