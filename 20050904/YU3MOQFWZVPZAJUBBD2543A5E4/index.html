<html><header><meta charset="utf-8"><title>飲食人誌2：地鐵熱爆香脆芭芙</title></header><body><h1>飲食人誌2：地鐵熱爆香脆芭芙</h1><p>地鐵範圍內向來禁止飲食，但近來在地鐵站內，開設了愈來愈多小食店。差不多每個人流較多的地鐵站都有不同的小食店，方便乘客肚餓時購買。風味雖然不及街頭小吃，不過就多了一分清潔衞生，趕時間醫肚密密食最啱。&#13;<br>&#13;<br>記者：梁學文&#13;<br>攝影：伍慶泉、周旭文&#13;<br>Model：Bonny</p><p>旺角長龍王──BreadPaPa</p><p>站在舖外老遠，就經已被好香的牛油和奶油味吸引，令人想立刻試一試香脆的芭芙。吃過之後，包你想要Encore多一件。不要小覷舖頭地方細細，其實已經有自己的工場和焗爐，保證每件出品者是新鮮製造。單看長期也有人排隊購買，就知產品有多吸引。</p><p>皇家奶茶味芭芙$12</p><p>皇家奶茶味芭芙是這兒剛剛推出的最新產品，是這兒軟凍的新口味。新口味保留了BreadPaPa一向香脆的芭芙，但就加入奶茶味。未食已經聞到好香茶味，咬落就好香滑。不論你鍾意少茶多奶，還是少奶多茶，只要喜歡奶茶，這個芭芙也會是你那杯茶！</p><p>芒果棉花冰$18</p><p>一打完個冰淋上鮮芒果之後，陣陣芒果味就傳來誘惑你。芒果冰入口香甜冰凍，棉花冰則軟滑好味。趁夏天未完，現在吃好過癮。</p><p>菠蘿味芝士蛋糕$8</p><p>芝士蛋糕有兩款口味，菠蘿味和芒果味。最特別是餅底，材料來自意大利，口感鬆化。芝士餅入口軟滑，菠蘿味清香，芒果味香甜，還會加入原粒菠蘿和芒果，增加口感。</p><p>食客有Say</p><p>Angus：「呢邊好香呀，引咗我埋嚟買。」</p><p>BreadPaPa（23921218）&#13;<br> 旺角地鐵站11號&#13;<br> 營業時間：星期一至五9:00am-10:00pm&#13;<br> 星期六9:00am-10:30pm&#13;<br> 星期日及公眾假期10:00am-10:30pm</p><p>荃灣涼茶靚湯──鴻福堂健康快線</p><p>產品每日在工場製造，全部都不含味精，保證食得健康。涼茶解渴又清熱，重有各款滋補養顏靚湯，令你不用回家也可以飲到好湯。地鐵沿線一共有14間健康快線，讓你有個健康的選擇。</p><p>靈芝茶葉蛋$4</p><p>靈芝茶葉蛋是這兒銷量冠軍，與一般的茶葉蛋不同，它還加入靈芝作汁醬，令茶韃葉蛋更有健康作用。靈芝補身、有益，雞蛋營養亦豐富，是一健康好味的小食。</p><p>養顏花膠湯$28</p><p>花膠湯以花膠、響螺和金華火腿等熬製，每日新鮮製造。花膠有豐富蛋白質，有補腎作用，非常滋補。</p><p>蘆薈楊枝甘露$20</p><p>加入了蘆薈的楊枝甘露是新出品。蘆薈含豐富的營養，加進楊枝甘露中，增加口感。蘆薈有咬口，楊枝甘露中又有大大粒西米，好有口感。飲前記得搖勻。</p><p>食客有Say</p><p>梁小姐：「無乜小食店提供熱飲，呢度就有喇！」</p><p>鴻福堂健康快線（29202206）&#13;<br> 荃灣地鐵站A出口&#13;<br> 營業時間：10:00am-11:30pm</p><p>材料任你揀──西龍傳香飯糰</p><p>粢飯就食得多，不過食得多都厭，不如試吓食飯糰。西龍傳香就提供了多款飯糰口味任你揀，共有40款材料和6種米讓你自由配搭。所有食品均由營養師調配，健康程度有保證。除了飯糰，還有一系列健康飲品。</p><p>水湖冰米飯糰$15</p><p>水湖冰米來自加拿大的湖，供應量少比較矜貴，每日賣完就無，要食就趁早買喇。冰米含有豐富的鋅，對兒童腦部發展有幫助。冰米入口香軟帶脆，咬落口感不錯。</p><p>糙米飯糰$12</p><p>糙米飯糰外形似粢飯，是這兒最好賣的一款飯糰，入口煙韌度適中，絕不比粢飯遜色。糙米能增加腸內益菌，消除便秘。這裏的飯糰最好就是配3種濕料，即有汁的配料，和3種乾料如菜，乾濕相配，味道更佳。</p><p>食客有Say</p><p>Jimmy：「我好鍾意食飯糰，經過地鐵站就買到，好方便呀！」</p><p>西龍傳香飯糰（24322809）&#13;<br> 青衣地鐵站&#13;<br> 營業時間：7:30am-12:30mn</p></body></html>