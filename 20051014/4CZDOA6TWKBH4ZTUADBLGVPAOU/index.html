<html><header><meta charset="utf-8"><title>林子祥生日收針線包</title></header><body><h1>林子祥生日收針線包</h1><p>林子祥（阿Lam）噚日去新城接受訪問，家燕姐錫咗阿Lam一啖，補祝佢生日快樂，阿Lam話生日嗰日同家人一齊食飯慶祝，老婆葉蒨文就送咗個針線包畀佢做生日禮物，原來阿Lam嘅針黹技術非常了得，平時會幫自己改褲，而近年演唱會嘅衫都係由自己設計，佢重話嚟緊演唱會着嘅衫會以緊身為主，另外重會剪輯梅艷芳同鄧麗君嘅片段，同佢哋合唱。</p></body></html>