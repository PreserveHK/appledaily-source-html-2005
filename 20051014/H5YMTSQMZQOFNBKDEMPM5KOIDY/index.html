<html><header><meta charset="utf-8"><title>胡杏兒忘形啖滷水鴨</title></header><body><h1>胡杏兒忘形啖滷水鴨</h1><p>胡杏兒、吳卓羲及陳錦鴻等日前於南京為無綫新劇《亂世佳人》拍外景，雖然於南京拍攝一個月，不過杏兒都不覺辛苦，膳食方面更令她再三回味，當地最出名的滷水鴨令她愛不擇手，問到她不怕禽流感時，杏兒說：「因為當時真係好好味，所以都唔記得咗呢樣嘢，但係我都有試過唔舒服，重失聲咗三日。」&#13;<br> 胡杏兒表示首次踏足南京，除了懷念當地美食外，更對當地的名勝十分欣賞，她說：「始終當地都係旅遊區，都好多地方好值得去，好似孫中山陵墓同宋美齡故居都係好值得去見識吓。」</p><p>怕同吳卓羲傳緋聞</p><p>對於早前被傳出與劇中男主角吳卓羲戲假情真，杏兒說：「梗係唔係喇！千祈唔好誤會呀，佢咁多女Fans鍾意唔好亂講呀，咁咪當幫劇集做吓宣傳囉。」&#13;<br> 採訪：王崇穎</p></body></html>