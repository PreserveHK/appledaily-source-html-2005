<html><header><meta charset="utf-8"><title>小朋友學揸筷子好幫手</title></header><body><h1>小朋友學揸筷子好幫手</h1><p>屋企嘅長輩成日都好谷氣咁話小記揸筷子唔正宗兼肉酸，無啲禮貌咁話喎！都怪細個時學得唔好，唔想費時失事，爹哋媽咪不妨買呢對經過特別設計嘅筷子畀小朋友試試，無名指先穿入膠圈位置，之後食指擺上另一隻嘅膠托上面，三兩下手勢就揸得靚靚喇！咁實用又美觀嘅筷子盛惠$29，不過只適用於兩歲至五歲嘅小朋友。&#13;<br>&#13;<br>記者：盧家蕙&#13;<br>售賣點：各大百貨公司</p></body></html>