<html><header><meta charset="utf-8"><title>香薰滋潤噴霧　助你入睡</title></header><body><h1>香薰滋潤噴霧　助你入睡</h1><p>香薰能鬆弛神經、使人容易入睡就係人都知！但香薰要加水、又要點火，都咪話唔煩，重分分鐘驚火燭要夜半逃生！意大利L'ERBOLARIO的純天然香薰滋潤噴霧就最適合懶蟲及大頭蝦一族喇！將滋潤噴霧輕輕噴幾下，立即滿室清香，噴霧不含酒精，小記建議各位可輕輕噴在枕頭上，有助入睡。有甘橘、含羞草、百合香及海洋四種香味以供選擇。</p><p>售價：$280（150ml）&#13;<br> 售賣點：L'ERBOLARIO（31166686）&#13;<br> 銅鑼灣崇光百貨9樓</p><p>DOLLCENA公仔扮米奇</p><p>上月迪士尼開幕，迪士尼狂潮勢不可擋！日本Tomy最近就推出全新一代DOLLCENA公仔，四款公仔一律以迪士尼人物Look示人，造型得意之餘重個個眼仔睩睩，可愛程度簡直爆燈！</p><p>售價：各$148（身高4吋）&#13;<br> 售賣點：JCShop（31022783）&#13;<br> 銅鑼灣時代廣場8樓833號舖</p></body></html>