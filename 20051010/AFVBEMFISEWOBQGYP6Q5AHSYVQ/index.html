<html><header><meta charset="utf-8"><title>精明消費：有餡浴鹽波波自己整</title></header><body><h1>精明消費：有餡浴鹽波波自己整</h1><p>香港人愈來愈懂得享受，識飲識食之餘，亦十分識歎！簡簡單單跳進浴缸洗白白經已不能滿足你，以致香薰Spa、泰式水療專門店發展到「梗有一間喺你左近」！未必人人捨得幾百蚊去專門店沖一次涼，想平平地沖個靚涼？其實都唔難，有不同功效選擇外，重有得玩，係咪好吸引呢？&#13;<br>&#13;<br>記者：鄺天樂　攝影：楊錦文&#13;<br>Model：Cat（Salvodar）&#13;<br>鳴謝：ArnholdDesignBoutique</p><p>有乜餡沖涼先知</p><p>想送份貼身又貼心的禮物畀至愛？呢個自家製浴鹽機就最適合不過喇！可以將得意可愛的公仔放入浴鹽波波內，浴鹽波波遇水便會分解，芬芳香氣隨即滲透浴室，沖涼沖到一半會有公仔「面世」！收到份咁得意的DIY禮物，想唔甜到入心都難！</p><p>自製浴鹽機套裝可做三個浴鹽波波，但隨盒附送的只有一隻公仔！嫌三個唔夠玩？可另買補充裝，每盒可製三個浴鹽波波。當然，有呢部機你鍾意DIY啲乜餡入去，一樣得！&#13;<br> &#13;<br> 售價：自製浴鹽機套裝（連A、B粉一套及公仔一隻）$125（a）、自製浴鹽機補充裝（即A、B粉）$45（a）</p><p>自製浴鹽波波StepbyStep</p><p>浸浴都可以占卜</p><p>同樣是內藏公仔的浴鹽波波，不同的是你並唔知裏面有乜公仔，當公仔「出浴」後，再對照包裝袋背面的運程解說，好運噩運即刻一目了然！</p><p>求籤浴包</p><p>這包綠茶牛奶味的「占茶風呂」，除了有清香味道外，浴包面上還有遇水即現的卜文，戀愛、財富、健康運程立即展現眼前。</p><p>浴鹽版公仔扭蛋</p><p>有占卜浴鹽球之餘，亦有超人氣卡通人物浴鹽球，照顧一眾卡通迷需求。四款浴鹽球各有6－8款不同公仔藏在浴鹽球內，感覺上仿似扭玩具蛋般，未到最後都唔會知道內裏有乜公仔㗎！（由即日起至10月尾購買以下公仔浴鹽球可獲半價優惠）</p><p>愈浸愈靚&#13;<br>SPA去水腫</p><p>Dermalogica的活性水份礦物鹽，成份天然，由礦物鹽混合海藻、酵素和香薰油組成。以此加入溫水浸浴，能去除死皮細胞，使皮膚再生，且具排水作用，可有效減輕水腫情況，令肌膚回復緊緻，達至收身效果。</p><p>薑餅人陪你洗白白</p><p>超級得意的粉紅色薑餅人，含薑、玫瑰、天竺葵及杜松果等多種香薰油，再加上茉莉的芬香，同薑餅人齊齊浸浴20分鐘，可促進血液循環外，更能減壓和消除頭痛。</p><p>a）LOG-ON（22658868）九龍塘又一城UG層01號舖&#13;<br> b）city'super（25062888）銅鑼灣時代廣場B1地庫&#13;<br> c）JCShop（31022783）銅鑼灣時代廣場8樓833號舖&#13;<br> d）LUSH（31010130）尖沙嘴海港城3層3315號舖&#13;<br> e）LeonardDrake（31561181）銅鑼灣羅素街金朝陽中心35樓03-06室</p></body></html>