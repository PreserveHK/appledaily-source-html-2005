<html><header><meta charset="utf-8"><title>1吋彩芒MP3機勁播20小時</title></header><body><h1>1吋彩芒MP3機勁播20小時</h1><p>近期硬碟式播放機成大熱，個個都話彩芒睇相好過癮，搞到傳統行記憶體嘅MP3機一度靜咗落嚟。其實未必人人都用得着硬碟式播放機嘅2、30GB容量，又唔襟碰撞，好多人就寧願揀番部的的骰骰嘅MP3好過。近日香港新返咗隻韓國製嘅HithotMP3機仔HH-800，細細部掛喺頸都唔覺重，賣相亦相當之「四正」。最搶眼係個1"彩芒，唔單止可顯示曲目、歌手等資料，甚至乎睇埋電子小說、當埋電話簿咁用都重得！較齋聽歌嘅MP3機有更高實用性。電池採用Li-Polymer鋰電，用着彩芒都可播放20小時，比其他機種嘅8小時高出兩倍，錄音模式更達96小時，相當之長氣。&#13;<br>&#13;<br>記者：徐影龍&#13;<br>朗天科技&#13;<br>查詢電話：31240341</p></body></html>