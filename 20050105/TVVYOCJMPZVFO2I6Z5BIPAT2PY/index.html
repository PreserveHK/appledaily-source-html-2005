<html><header><meta charset="utf-8"><title>WinnieThePooh05殺入潮界出Sneaker</title></header><body><h1>WinnieThePooh05殺入潮界出Sneaker</h1><p>HelloKitty、史洛比、儍豹、Monchhichi等，卡通人物變身潮流Icon，潮流界有好多例子，其中至潮人物，就必定要數MickeyMouse。而與米奇同係Disney旗下、同樣受歡迎的卡通人物──WinnieThePooh，亦趁05新一年，改變形象首度殺入潮流界，推出一系列別注版Sneaker。WinnieThePooh便鞋系列共有15款，每款都用上真皮製作，而款式就有加入HipPop元素的彩色條子、Cutie的粉色格仔系列、碎花民族圖案或燈芯絨布料，設計簡約又易襯，而個別款式重有男裝Size，愛熊仔絕對唔係女生專利。而阿Pooh遲啲更會推出其他產品系列，分分鐘衣衫飾物樣樣齊，氣勢可唔可以拍得住Mickey，真係要拭目以待！&#13;<br>&#13;<br>記者：梁珮瑜&#13;<br>攝影：楊錦文</p><p>售賣點：MVP&#13;<br> 旺角花園街55-57號地下(23847381)&#13;<br> 尖沙嘴加連威老道53號地下(35763748)</p></body></html>