<html><header><meta charset="utf-8"><title>今日開倉：一嚿水adidas波衫波牛父子齊上陣</title></header><body><h1>今日開倉：一嚿水adidas波衫波牛父子齊上陣</h1><p>聽日就係父親節，如果你同阿爸都係波牛，真係恭喜你！不單止因為能與阿爸享有共同嗜好係幾咁難得又美好，重有就係今年的父親節禮物已經有着落！事關近日有adidas足球用品開倉，普通波衫款一百蚊已經有交易，同場重有波Boot、日版Sneaker同大批平價CasualWear，同完老竇掃貨，即可落場開戰！&#13;<br>&#13;<br>記者：張銘恩攝影：陳盛臣（人物）、陳智良&#13;<br>模特兒：Chris、Jeffery（TheGroup）</p><p>OnFather(左)&#13;<br> 於世青盃爆冷入圍的中國國家隊，一定要捧！&#13;<br> 原價：$550　開倉價：$160&#13;<br> OnSon(右)&#13;<br> 日本國家隊，以「亞洲一哥」的身份打入洲際國家盃，擁躉眾多。&#13;<br> 原價：$550　開倉價：$160</p><p>國家對壘　激抵3折</p><p>熱買德國隊&#13;<br> 除中、日隊波衫，場內還有以主場身份於洲際國家盃迎戰各國的德國國家隊，同樣以3折價可擁有！&#13;<br> 原價：$550&#13;<br> 開倉價：$160</p><p>皇馬作客&#13;<br> 除了國家隊，同場亦有不少球會戰衣，臂上印上西班牙甲組足球聯賽徽章的皇馬波衫，除相中好鬼八十年代的紫色作客版外，亦有黑、藍、銀灰色。&#13;<br> 原價：$650&#13;<br> 開倉價：$199</p><p>絕版碧咸風褸&#13;<br> 已成絕響的7號仔「BECKHAM」字樣風褸，令人懷念，淨係個朵都值回票價，束腰設計，有黑、白兩色選擇。&#13;<br> 原價：$890&#13;<br> 開倉價：$199</p><p>均一特區　$100任掃</p><p>Sharp醒透氣&#13;<br> adidas橙色波衫，輕身透氣，踢波同去街都咁舒爽，另有粉藍及彩藍色。&#13;<br> 原價：$380&#13;<br> 開倉價：$100</p><p>質地耐着&#13;<br> 另一款V領波衫，腰側兩旁為透氣網面，質地耐着，備灰、深藍及橙色選擇。&#13;<br> 原價：$380&#13;<br> 開倉價：$100</p><p>4折扮型仔	&#13;<br> 背部印有23號「BECKHAM」的印花Tee，黑色型仔，白色搶眼，全棉質吸汗舒適，夏季啱着。&#13;<br> 原價：$250&#13;<br> 開倉價：$100</p><p>三葉LogoTee&#13;<br> 以adidas三葉Logo融入足球，全棉料，想搶眼有紅色，低調啲有灰同黑色。&#13;<br> 原價：$200&#13;<br> 開倉價：$100</p><p>鞋履之選　矚目碧咸波Boot</p><p>袋鼠皮碧咸波Boot&#13;<br> 用袋鼠皮製造的碧咸版波Boot，鞋身比一般波Boot軟熟，最大賣點當然係碧咸都係着住佢落場踢，三百幾蚊買到星級波Boot，去邊度搵！</p><p>原價：$1,199&#13;<br> 開倉價：$390</p><p>收納鞋帶&#13;<br> 想再平啲，呢對真草場波Boot諗得過，鞋帶可以完全收納於魔術貼內，唔怕甩又唔使煩。同場亦有踢人造草的波Boot，都係$199有交易。&#13;<br> 原價：$549　開倉價：$199</p><p>潮友必入限量日版&#13;<br> 潮爆高筒款adidasProModel1960（左）及矮筒款Supergrip（右），D-mop、i.t等潮人聖地都有賣過，鞋身皮又薄又軟，鞋底亦夠厚同軟身，超級舒服，並附日文說明書。&#13;<br> （左）原價：$1,000　開倉價：$349&#13;<br> （右）原價：$890　開倉價：$399</p><p>涼拖鞋互變&#13;<br> ZAAP男裝涼鞋，後跟位可以拆除變成拖鞋，鞋底貼腳而且可達到不錯的吸震功能，喺風雨多多的夏季，必備一對看門口。&#13;<br> 原價：$399　開倉價：$179</p><p>七彩人字拖&#13;<br> 印度名牌NewEra女裝人字拖，鞋底軟熟，流線型剪裁增添女人味，顏色Sharp醒，直頭係沙灘良伴。&#13;<br> 原價：$199　開倉價：$50</p><p>其他精選雜貨</p><p>世界盃金波&#13;<br> 02年世界盃落場版金波，勁有紀念價值，幾十蚊有交易，買多幾個都抵。&#13;<br> 原價：$480　開倉價：$89</p><p>星撐背囊&#13;<br> 由吳浩康同官恩娜做代言人的TRAVIS，今季新貨，背囊設計線條簡單，唔使太過Sporty，細細個平日用啱晒。&#13;<br> 原價：$199　開倉價：$149</p><p>NewCityFashions開倉詳情&#13;<br> 日期及時間：即日起至6月30日（11:00am-10:00pm）&#13;<br> 付款方法：只收現金&#13;<br> 地點：西環德輔道西404號創業商場1樓F77舖	25499275&#13;<br> 荃灣沙嘴道364-366號萬象工業大廈2樓3室	25471698</p></body></html>