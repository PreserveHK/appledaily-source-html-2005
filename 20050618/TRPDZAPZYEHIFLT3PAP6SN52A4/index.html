<html><header><meta charset="utf-8"><title>Lacoste玩高貴Sneaker鱷勢力</title></header><body><h1>Lacoste玩高貴Sneaker鱷勢力</h1><p>幾年前係威係勢，法國品牌Lacoste天大面子巨資搵咗張震任代言人，兼請嚟大導王家衞、美指張叔平、攝影夏永康拍咗段全球的廣告片，聲勢一時無兩，但隨着張震轉投「鯊魚牌」以後，大鱷Lacoste似乎沉寂下來，趁住呢個低潮期，梗係要搵啲新搞作，05頭炮推出全球限量發行的休閒便服鞋系列Vert，價錢近二千，大賣Casual舒適，加埋一系列夏季色彩服飾，為這位「大鱷」上位再度鋪路。&#13;<br>&#13;<br>記者：胡卓琳　攝影：周旭文</p><p>大鱷Logo有段古</p><p>Lacoste品牌創辦人ReneLacoste於網球場上得過無數輝煌戰績；話說一次比賽前，ReneLacoste看到了一個鱷魚皮旅行箱，就和隊長打賭，只要他贏得比賽，隊長就將皮箱送給他，可惜ReneLacoste並未有勝出，朋友就乾脆畫了條鱷魚給他當安慰獎，從此以後，就以「鱷魚」暱稱ReneLacoste，象徵他在球場上如鱷魚般「咬住不放、奮鬥不懈」的頑強意志，大鱷Logo亦成為了ReneLacoste的註冊標誌。</p><p>限量發行香港216對</p><p>當全世界都繼續Crossover波鞋（包括處男下海的McQueen搭上Puma），Lacoste一於懶理，自家玩高雅矜貴的風格，全新推出便服鞋系列叫Vert，跟以往Lacoste波鞋不同之處，在於今次鞋款更加重時裝味，沒有了運動波鞋的跳脫，卻多了一份休閒的優雅，全系列三款，每款均有黑白兩隻選擇，首批全球限量發行4,884對，香港則分配得216對，而且只在D-Mop獨家發售，連Lacoste專門店都無，極其矜貴！</p><p>綠×白色魔術貼Sneaker$1,950</p><p>鞋名叫Amble，英文解作緩步行，顧名思義畀你着嚟慢慢行，夠晒休閒！</p><p>綠×白色搭帶Sneaker$1,950</p><p>搭帶款叫Mosey，同樣有漫步的意思，盡顯休閒之意。束帶式鞋舌設計，配合綠白色魔術貼的條子鞋帶，好簡潔。</p><p>白×灰色縛帶Sneakers$1,950</p><p>三款中唯一縛帶鞋款，鞋名Stroll，貫徹始終有着散步的意思。</p><p>售賣點：D-Mop（22034130）&#13;<br> 銅鑼灣京士頓街8號地下</p><p>女裝彩鱷夠Sharp抵買！</p><p>Vert系列以外，今季Lacoste都一改以往顏色低沉的形象，以Colorful為主，一湊這股夏日七彩熱。女裝Sneaker鞋款極Casual，行街去沙灘都啱！尤其係布鞋款式只係賣三百零蚊，你腳上對Converse分分鐘都唔止呢個價錢啦，抵買！</p><p>同場加映！大鱷夏日男女新着</p><p>男裝Polo恤夠經典&#13;<br> 品牌以Polo恤起家，Lacoste的Polo今個夏日就以Colorful的橫間為主。</p><p>女裝OnePiece裙夠夏日&#13;<br> 女裝服飾主打，有帶有運動元素，夏日必備的OnePiece裙。</p><p>售賣點：Lacoste（22347471）&#13;<br> 中環國際金融中心商場3079-3081號舖</p></body></html>