<html><header><meta charset="utf-8"><title>美記向畢業生招手</title></header><body><h1>美記向畢業生招手</h1><p>美聯集團近期動作多，繼子公司香港置業收購深圳地產代理行後，美聯中國部行政總裁郭應龍話，美聯中國因為對內地發展充滿信心，深圳又係重點城市，短短兩個月內，喺深圳開咗八間分行。美記內地分行逾百。&#13;<br> 香港方面都冇停低，今個月會搞招聘活動，吸納應屆畢業生；今年上半年，已經請咗約五百人。𠵱家本港有二百三十幾間分行，前線員工約三千三百人。</p></body></html>