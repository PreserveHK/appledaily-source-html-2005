<html><header><meta charset="utf-8"><title>伯明翰球迷反對　保耶成過街老鼠</title></header><body><h1>伯明翰球迷反對　保耶成過街老鼠</h1><p>保耶真係好似隻過街老鼠咁！當知道保耶過檔後，伯明翰部份球迷激烈反對，重好似示威咁寫埋請願書；雖然伯明翰領隊布魯士話球迷應該為球會着想，重大讚保耶，但保耶紀律咁差，幾好波都係假。好心保耶反省吓啦，去到邊乞人憎到邊，第日冇班落就知價錢！</p></body></html>