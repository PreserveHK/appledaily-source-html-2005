<html><header><meta charset="utf-8"><title>波鞋Guide：自由行系列之Outlet一日遊</title></header><body><h1>波鞋Guide：自由行系列之Outlet一日遊</h1><p>各位團友，歡迎參加由我H帶隊嘅outlet（特價倉）掃貨旅行團。今次主攻兩大運動牌子：一剔和三間；目的地就係有「outlet重鎮」之稱的觀塘業發工業大廈。	文：H</p><p>坐落於觀塘地鐵站附近嘅開源道業發工業大廈（二期），一向都以擁有大量outlet而馳名。一去到樓下，果然見到十幾層樓都貼滿廣告話自己開倉；不過有好幾間都係賣假嘢，切勿貪平唔睇清楚；至於三間同一剔嘅outlet分別位於十一樓及九樓。<br> &#13;<br> <spanclass>正式outlet較有保證 &#13;<br> 因為呢兩間係該品牌嘅正式outlet，貨品當然較一般「開倉」或「散貨」場有保證；不過入面賣嘅不少都係有瑕疵嘅B-grade貨或去季貨色，世上當然冇咁着數！留意豹牌、NB同銳步都係冇固定outlet，如有的話都係扮該牌子outlet而矣。&#13;<br> 先講吓三間outlet，入面主打足球波衫和跑鞋，波衫由皇馬到AC甚至法國國家隊都有；鞋方面，ClimateCool跑鞋、KG同鄧肯嘅專用籃球鞋亦非常齊碼，想平平哋買對鞋打波跑步最啱。此outlet曾經返過adidas高比系列齊色齊碼，成為一時佳話！<br> &#13;<br> <spanclass>水貨舖經常掃貨 &#13;<br> 至於一剔outlet，大家要有心理準備手快有手慢冇；因為此outlet乃水貨舖號目標，成日派人掃貨，曾經試過成批ZoomFlightV同泥色ZoomAngus俾人掃走。我亦試過用二百五十蚊買到AJXIV女裝，所以令人充滿驚喜。個人推介活士高爾夫衫褲，以及Free5.0跑鞋，後者不過三百七十九蚊，出面唔少地方重賣緊七百四十九。講開水貨舖掃outlet鞋賣，下次去買鞋記住睇吓個sizetag有冇「F」或者「B」字，有就代表呢啲係outlet次貨鞋；更加要Check吓是否原裝鞋盒，費事俾人Bgrade當正貨賣！<br> &#13;<br> <spanclass>2大特價倉地址 &#13;<br> adidasoutlet&#13;<br> 1.觀塘開源道73-75號業發工業大廈二期11樓H&#13;<br> 2.荔枝角青山道489-491號香港工業中心B座1樓B12-13&#13;<br> Nikeoutlet&#13;<br> 1.觀塘開源道73-75號業發工業大廈二期九樓G&#13;<br> 2.九龍灣常悅道九號企業廣埸一樓一號</spanclass></spanclass></spanclass></p></body></html>