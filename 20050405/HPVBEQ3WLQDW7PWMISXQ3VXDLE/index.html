<html><header><meta charset="utf-8"><title>今日開倉：爐具營幕睡袋齊備<br>露營套裝$400蚊有找</title></header><body><h1>今日開倉：爐具營幕睡袋齊備<br>露營套裝$400蚊有找</h1><p>久違了的春天返來喇！係時候約埋朋友去行山露營郊遊下！就趁今日假期去買定啲行山用品、露營用具裝備一吓。行山人士都熟悉的毅成搞開倉，以筍價400蚊唔使就有套裝，另外其他行山露營用具或衫褲都以近半價出售，真係要急急腳去睇睇！&#13;<br>&#13;<br>記者：梁彩燕　攝影：黃子偉&#13;<br>Models：Bonny（SonGallery）、智（d8）</p><p>二人露營基本套裝</p><p>這個套裝包括一個Triton二人蒙古營（備有一般防水功能及置有小天窗）、一張德國Notrdisk雙人地蓆（可有效隔開濕氣防潮及防止體溫流失，而且體積又細又輕身）、兩個可變成相連的Triton空心棉睡袋，以及韓國Kovea爐頭，重有簡單的煮食用具套裝，兩口子拍住拖去露營，裝備已經足夠！&#13;<br> 原價：$868&#13;<br> 開倉價：$390/套（限量30套）</p><p>旅行家都話抵</p><p>香港郊野活動幹事及「旅行家」網站網主李以強Charles，有超過十年的資深旅行經驗，佢都話今次開倉實在抵，「平時一個營，普遍都要約$300蚊，𠵱家300幾蚊就有成Set用具，雖然唔係專業嘢，但係最啱初學者使用。平時佢地賣的行山露營用品算係中等甚至刁鑽的款式，所以品質唔會差得去邊。」</p><p>行山裝備&#13;<br>德國背囊近半價</p><p>德國Tatonka15公升背囊，背部位凸出的軟熟背墊同緊貼住背脊的肩帶，就好似單車背囊的設計咁貼背舒適，袋內特別置有專放水袋的間隔，而且備有偏挺身的硬板以增加承托力，及連着背囊可反出來用的背囊冚，另外小巧的腰扣更可充當救生哨子用途，照顧周到。&#13;<br> 原價：$428開倉價：$220</p><p>耐高溫堅固水樽&#13;<br> 美國Nalgene水樽，美國製造，有防彈作用又唔易碎。水樽的耐高溫度達到正負135嵖，質料堅固耐用，備有窄口及闊口選擇，1000毫升容量夠晒大，行山必備！&#13;<br> 原價：$60?68&#13;<br> 開倉價：$45</p><p>小巧頭燈照射夠闊&#13;<br> 呢款韓國製的頭燈特別輕身輕巧，3顆日本高質LED燈泡有品質保證，光度範圍夠闊，唔易燒又耐用，閒閒哋可用上十年八載都不成問題，頂部兩個小夾用來穩固於帽上，用法簡單。&#13;<br> 原價：$125&#13;<br> 開倉價：$75</p><p>瑞士高透氣行山鞋&#13;<br> 瑞士品牌Raichle中筒行山鞋，加入XCR質料，防水度充足，最特別係此質料的透氣度比Gore-tex還要高三四成，唔焗腳又舒適。意大利Vibram鞋底則可提供足夠硬度及承托力。&#13;<br> 原價：$1,250&#13;<br> 開倉價：$780</p><p>德國腰包附送水樽&#13;<br> 德國Tatonka腰Bag，用來裝小食或雜件最方便，質料跣水度夠高，腰部位置備有厚身軟墊，舒適貼服，又設有反光位，並附送400ml水樽一個用！&#13;<br> 原價：$160&#13;<br> 開倉價：$99</p><p>功能衫褲</p><p>乾爽排汗短Tee&#13;<br> 被稱為韓國最大戶外品牌的BlackYak，此款短袖薄身Tee，採用美國的Coolmax排汗質料，乾爽舒適唔黏皮膚。&#13;<br> 原價：$260&#13;<br> 開倉價：$148</p><p>高密度跣水外套&#13;<br> Triton女裝WingBlockJacket，外表同一般Fleece差不多，但論質料就明顯取勝。抓毛料可提供一般保暖，去到戶外一早一晚比較涼就至合穿，高密度的設計可確保防風性能，而Teflon的跣水處理，微雨天亦OK。&#13;<br> 原價：$580開倉價：$348</p><p>耐穿運動短褲&#13;<br> 英國Montane運動短褲，黑色部份是極質優的Cordura質料，具有超級耐磨功能！其餘則是Pertex質料，衣料快乾又唔易沾污！&#13;<br> 原價：$398&#13;<br> 開倉價：$198</p><p>高度透氣防水褸&#13;<br> 德國Tatonka長袖防水褸，備有高度透氣性同防水特性，而防風帽則收藏於拉鏈領口位，迎合唔同場合需要。&#13;<br> 原價：$378&#13;<br> 開倉價：$228</p><p>輕身可捲摺長褲&#13;<br> 德國Tatonka長褲，防水透氣，質料份外輕身，可捲摺起來放於小袋內。褲管兩邊設拉鏈位，可直接套入現有褲面，落雨時立時套上都得。&#13;<br> 原價：$280&#13;<br> 開倉價：$168</p><p>露營用品</p><p>火力足可打邊爐&#13;<br> 韓國Kovea煮食爐頭，附有Adaptor同電子打火功能，而開關及火力調校也極為簡易！Size細細又輕身，但係火力足夠打邊爐！&#13;<br> 原價：$280&#13;<br> 開倉價：$180</p><p>自動充氣地蓆質料正&#13;<br> Insulmat自動充氣地蓆以優質海綿製造，可用十年咁耐，質料舒服得來亦有效防水及防污，隨蓆附送壓縮帶。&#13;<br> 原價：$339&#13;<br> 開倉價：$220（限量40張）</p><p>鋁質餐具輕便易洗&#13;<br> 套裝煮食餐具全部鋁質製，所以特別輕又容易清潔，一Set包括Mug、煲、碟同煎Pan各一個，足夠二人使用。&#13;<br> 原價：$60&#13;<br> 開倉價：$15</p><p>短身睡袋女仔最啱&#13;<br> 呢款Triton睡袋設計特別短身，適合約170cm高的女仔，內為空心棉，即使氣溫得5度也應付得來。&#13;<br> 原價：$280&#13;<br> 開倉價：$168</p><p>開倉資料：毅成戶外用品&#13;<br> 日期：即日起至&#13;<br> 2005年4月17日&#13;<br> 時間：12:00nn-10:00pm&#13;<br> 地點：旺角西洋菜南街134-136號二樓（旺角中心對面）&#13;<br> 電話：23900020&#13;<br> 付款方式：500元以上可使用易辦事或信用卡</p></body></html>