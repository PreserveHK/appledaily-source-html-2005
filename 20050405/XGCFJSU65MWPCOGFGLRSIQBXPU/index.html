<html><header><meta charset="utf-8"><title>740萬像素IXUS玩流線</title></header><body><h1>740萬像素IXUS玩流線</h1><p>繼2.5"大芒之後，近排一眾DC均陸續加入700萬像素戰場。雖然Canon早有推出700萬像素級機種，不過限於中檔型號，細細部嘅SnapShot型仍未見影。到最近，Canon終於為旗下頗受歡迎嘅IXUS系列升級，新出嘅DigitalIXUS700，CCD達到740萬像素，最難得係仍保持到IXUS一貫嘅輕巧的骰設計。</p><p>機身特別流線順滑</p><p>雖然DigitalIXUS700外形熟口熟面，不過原來用上一個叫「連續曲線」（PerpetualCurveDesign）設計概念，拎上手就會發覺機身特別流線順滑，手感更佳。機身其他規格亦不俗，除3倍光學變焦外，重有時興嘅極速開機，只需0.8秒便可拍攝，差不多一按Power就可影相，媲美高中檔機種。更特別係加入「我的色彩」功能，內置9種色彩模式，讓用家自行調整相片顏色，變化多多，影相更有趣味。背後2吋LCD未算特大，不過設有「QuickBright」及「NightDisplay」功能，即使陽光或夜間使用，都可睇得清清楚楚，非常貼心嘅設計。&#13;<br> &#13;<br> 記者：許福合&#13;<br> &#13;<br> PROFILE&#13;<br> 感光元件：740萬像素CCD&#13;<br> 變焦：3倍光學＋4倍數碼&#13;<br> 屏幕：2吋；儲存：SD卡&#13;<br> 電源：專用鋰電池</p></body></html>