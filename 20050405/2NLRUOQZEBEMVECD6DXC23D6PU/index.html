<html><header><meta charset="utf-8"><title>adidasSuperstar35大壽壓軸六強</title></header><body><h1>adidasSuperstar35大壽壓軸六強</h1><p>老實講，你同我到咗35歲都未必會大事宣揚，不過adidasSuperstar呢對傳奇波鞋，就趁住今年大壽，搞大件事不特止，重索性將Superstar介紹畀不同單位，交叉出品別注版波鞋引人注意，一口氣出35對。頭四個系列Consortium、Cities、Expression同Music共28對特別版Superstar均大受歡迎，炒賣市場價值猶在，如今AnniversarySeries（周年系列）行貨下星期到港，咪話唔提你，有買趁手！&#13;<br>&#13;<br>記者：胡卓琳&#13;<br>攝影：陳陶鈞</p><p>壓軸Sell經典</p><p>adidasSuperstar今次搞大事件，頭四個系列都有不同的主題，玩味十足，壓軸系列叫AnniversarySeries（周年系列），包括由第29-34號別注版Superstar，Pattern款式都圍繞35周年，以表揚adidasSuperstar的Classic經典，每對都有不同風格。（以下鞋款各售$700，將於4月15日有售。）</p><p>Details逐格睇</p><p>所有adidasSuperstar35周年限定版的波鞋，都有特別的Details以資識別，即Check！</p><p>窿窿疏氣Perfed</p><p>此系列最被睇好的一對，第32粒星Perfed係專為美國及歐洲Footlocker而設計，鞋面以皮革製造，設有透氣孔，能為足部降溫，所採用的透氣物料亦有助帶走濕氣，係運動史上偉大發明之一。</p><p>麖皮Suede</p><p>33號星叫Suede，唔好誤會同樂隊Suede或者Puma嗰對Suede有關，其實呢對賣點就係用咗Suede（麖皮咁解）製造，原因係呢種物料能夠保護足部，並帶來溫暖。</p><p>低調MonogramStripe</p><p>31號鞋名MonogramStripe，復刻當年80年代流行的MonogramPattern，不過就無整到成對都係，反而低調地印於adidas招牌3間之上。</p><p>激光EtchedBlack</p><p>EtchedBlack屬adidasSuperstar的第30對，使用咗近年極流行的激光技術，與之前1號的同款白色的黑白配搭倒轉，呢款黑底白間的新組合，採用同樣高質素的皮革及激光蝕刻技術。</p><p>激光EtchedWhite</p><p>同款的白色29號EtchedWhite，同樣使用咗激光技術，白底黑色Pattern，一貫adidasSuperstar的味道。</p><p>塗鴉作Graphic</p><p>周年系列中最與別不同的34號Graphic，為配合塗鴉藝術及街頭文化於adidasSuperstar發展歷程的重要角色，特別設計一對係以GraffitiPattern作為主題。</p><p>第35對神秘Superstar終於曝光</p><p>圖中呢對名叫TopSecret的第35對鞋款，就係adidasSuperstar35周年的限定波鞋之最，真身就未曝光，睇住相先啦！全球只得6個城市，35位幸運兒有機會得到，傳聞香港分到5個Quota咁大把，炒價必定天文數字，拭目以待！&#13;<br> </p><p>售賣點：&#13;<br> adidas（28314695）&#13;<br> 銅鑼灣崇光百貨3樓</p></body></html>