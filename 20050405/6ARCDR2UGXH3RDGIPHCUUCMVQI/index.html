<html><header><meta charset="utf-8"><title>聽歌影相成趨勢</title></header><body><h1>聽歌影相成趨勢</h1><p>𠵱家買手機，唔單止要影靚相，聽歌要求亦都愈嚟愈高，所以多數中高階手機已經具備影相鏡頭之餘，亦都具備MP3播放功能。</p><p>三星D500C全黑推蓋&#13;<br> 推蓋機種最新大熱寵兒，全黑機身非常有型，兼且功能齊全，影相、拍片、聽歌、藍芽乜都有齊。&#13;<br> 規格：GSM三頻、26萬色芒、藍芽、130萬像素鏡頭、紅外線&#13;<br> $3,080（a）</p><p>GEOGX838方角勁機&#13;<br> 外形四四方方較為平實，不過功能就非常強勁，聽歌影相之外，更有mini-SD卡槽，絕對係深藏不露。&#13;<br> 規格：GSM雙頻、雙26萬色芒、64和弦、130萬像素鏡頭、mini-SD卡&#13;<br> $3,488（b）</p><p>NECN840微距手機&#13;<br> 現時仍是全港唯一真正200萬像素鏡頭手機，鏡頭更可玩埋微距拍攝。而且支援mini-SD記憶卡，聽歌冇問題。&#13;<br> 規格：GSM四頻、26萬色內芒、藍芽、200萬像素鏡頭、mini-SD卡&#13;<br> $3,988（b）</p><p>Nokia3230水貨中文&#13;<br> Nokia最新百萬像素手機，可惜行貨等極都唔見人，暫時只有水貨，不過一樣有中文版，啱晒香港人。&#13;<br> 規格：GSM三頻、6萬5色芒、藍芽、130萬像素鏡頭、RS-MMC卡&#13;<br> $3,100（a）</p><p>SAGEMX8靚聲靚畫&#13;<br> 白色機身出自法國名設計師之手，有藍芽之餘，再加上超靚喇叭及320×240像素靚芒，睇得舒服又聽得順耳。&#13;<br> 規格：GSM三頻、25.6萬色芒、藍芽、130萬像素鏡頭、mini-SD卡&#13;<br> $4,180（c）</p><p>SES700i旋轉機王&#13;<br> 仍位居SonyEricsson高階機王座，獨特之旋轉機身別樹一格。影相質素亦獲不少好評，可以放埋部DC喺屋企。&#13;<br> 規格：GSM三頻、26萬色芒、藍芽、130萬像素鏡頭、MSDuo卡&#13;<br> $3,780（a）</p><p>查詢：</p><p>（a）全新世界（27872282）旺角先達廣場地下28號舖&#13;<br> （b）One2Free（25123123）&#13;<br> （c）數碼通（22818888）</p></body></html>