<html><header><meta charset="utf-8"><title>任達華免費助妻　琦琦鳳凰飛巴黎</title></header><body><h1>任達華免費助妻　琦琦鳳凰飛巴黎</h1><p>名模琦琦與夫婿任達華早前結伴到巴黎一星期，穿梭名勝拍攝首飾廣告。今次華仔免費擔任創作總監，琦琦任廣告女郎外，又親自創作鳳凰首飾。</p><p>名模琦琦成為首飾品牌Artini的廣告女郎，早前與夫婿任達華到法國巴黎一星期取景，穿上Lanvin、Celine、香港設計師BonitaCheung等服裝的琦琦，以冷豔高貴、飄逸自然及璀璨動人等造型，演繹不同風格的首飾。</p><p>圓夢設計首飾</p><p>昨日琦琦接受電話訪問時透露對品牌今季的維多利亞風格首飾一見鍾情，她說：「Artini同我傾咗好耐，畀好大budget同空間我，又畀我設計自己嘅首飾，一齊構思鳳凰系列，將設計意念變成現實，做設計師一向係我夢想，今次向夢想邁進多一步。」&#13;<br> 琦琦續說：「本來我哋構思去威尼斯拍廣告，但後來有恐怖襲擊危機話意大利唔安全，咁巴黎風格都好啱，就轉去法國。」任達華亦免費任創作總監兼攝影師，與台灣著名攝影師Fish等一同拍攝，造型師LouLou帶同三大篋服飾上機，最終因超重被罰十萬新台幣（約二萬三千多港元）。</p><p>造型二十八變</p><p>華仔與琦琦及拍攝大隊一行十數人於清晨抵達巴黎，吃過早餐即火速視察場地，六日內拍攝二十八個造型，走勻克里昂固跳蚤市場、凡登廣場、杜樂麗花園、梅麗蒙棟教堂、王宮花園和亞歷山大三世橋等著名地方，又在跳蚤市場租用梳化做道具，或是在酒店露台取景。琦琦說：「今次都幾辛苦，朝朝清晨五時幾就起身化妝，巴黎天氣變化大，一時落雨，一時天晴，好彩最終都拍出好有藝術風格嘅靚相。」&#13;<br> 採訪：DebbieLum</p></body></html>