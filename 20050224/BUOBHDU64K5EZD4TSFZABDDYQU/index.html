<html><header><meta charset="utf-8"><title>議員轟「唔湯唔水」　財爺斥「說三道四」<br>立會商扶貧四字詞對撼</title></header><body><h1>議員轟「唔湯唔水」　財爺斥「說三道四」<br>立會商扶貧四字詞對撼</h1><p>【本報訊】立法會研究有關滅貧事宜小組委員會昨開會，有議員批評由財政司司長唐英年領導的扶貧委員會「唔湯唔水」，質疑具體成效。唐英年立刻反駁指有人「說三道四」，又批評議員李卓人「坐井觀天」，強調扶貧目標是「助人自助」，不希望受助人士養成依賴習慣。<br> &#13;<br> <spanclass>可參考內地貧窮定義 &#13;<br> 多個團體及學者昨日出席會議表達意見，香港中文大學社會工作學系助理教授黃洪認為，政府可制訂多於一條貧窮線，例如內地設立「最低生活保障線」，不同城市按生存、溫飽或發展機會等標準界定何謂貧窮；其中上海和北京，貧窮定義為沒有得到基本醫療和教育。在英國，貧窮線定於全國家庭平均收入的一半，之下再分五個貧窮等級。&#13;<br> 財政司司長唐英年回應稱，由他督導的扶貧委員會將負責統籌，扶貧工作最主要會由政府相關的局和署推行。他強調，扶貧目標是「助人自助」。<br> &#13;<br> <spanclass>指李卓人「坐井觀天」 &#13;<br> 不過，前綫立法會議員劉慧卿質疑扶貧委員會「唔湯唔水」，職工盟的李卓人要求訂立最低工資，解決在職貧窮。他批評說：「司長太過強調要啲人自助，好似政府想乜都唔做，其實啲人已經好自助，但日日做十幾粒鐘都養唔到家，你想佢哋點自助？叫埋個童工出嚟做嘢叫自助呀？」&#13;<br> 唐英年反駁說：「如果扶貧委員會只係開咗一次會，就有人，我係話有人，冇講邊個，妄下定論，說三道四話唔成功，我唔同意。」他又說：「我坐喺議事堂，望住個天花板覺得有啲圓圓哋好似個井，唔知係咪阿人（李卓人）開會開到悶悶哋，望上去有啲坐井觀天嘅感覺……我覺得『助人自助』係啱嘅政策。」</spanclass></spanclass></p></body></html>