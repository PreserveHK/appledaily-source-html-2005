<html><header><meta charset="utf-8"><title>　　周光暉生六個夠晒數 - 李八方</title></header><body><h1>　　周光暉生六個夠晒數 - 李八方</h1><p>會計師公會請傳媒春茗，八方見到會長周光暉，周會長面有倦容，原來佢剛自英國歸來，尚未暈完機浪，問起英國之行，佢話係去陪仔女過年，果真二十四孝老竇。&#13;<br> 曾司長日前提倡「生三個」，如果司長想搵代言人，可以考慮吓周會長，因為佢一共有六名寶貝，係司長目標嘅一倍。&#13;<br> 講開會計師公會，佢哋近來轉趨活躍，好有朝氣，唔講唔知，呢個香港嘅同業公會，最威猛嘅會員之一，可能係何厚鏵，何厚鏵當年在加拿大取得會計師資格，後來打過好多年工，現在仍然有交會費，不過，佢填報嘅職業，已經由會計變成特首了。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>