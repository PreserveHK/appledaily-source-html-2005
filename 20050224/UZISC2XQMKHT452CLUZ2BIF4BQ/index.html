<html><header><meta charset="utf-8"><title>數碼影音：<br>KonicaMinoltaZ20最抵玩8倍光學DC</title></header><body><h1>數碼影音：<br>KonicaMinoltaZ20最抵玩8倍光學DC</h1><p>大炮式高倍數光學變焦向來都係高檔DC招牌，一般3、4千價位DC大多數只有3-4倍變焦能力，令一眾入門級機玩家流晒口水。不過當KonicaMinoltaZ20一推出，玩家就可以用超抵玩價錢享用到高達8倍光學變焦拍攝！加上具備500萬像素CCD，價錢都只係$2,480，讓玩家影得更遠更靚！	&#13;<br>&#13;<br>記者：許福合&#13;<br>攝影：陳偉強&#13;<br>ImageGirl：小惠</p><p>睇價錢來買機當然唔會錯，現時一般用家走入DC舖，更係眼花撩亂，若然你買機預算達到3千蚊，選擇種類更係超多；標準500萬像素現在已成為買機主要規格，另一個買機條件就係光學變焦，一般都有3-4倍，而新推出嘅Z20就更為搶眼。雖然外形Pro，不過就針對入門級玩家而設計，500萬像素，8倍光學變焦，配合4倍數碼，玩盡可以達到32變焦能力。鏡頭相當於36-290mm，包你影相唔使再走前走後拍攝，去旅行影相更係一流！鏡頭部份更可外加26mm廣角鏡，以補Z20廣角上不足，可以影得更多更廣。</p><p>反射式觀景器</p><p>同好多高變倍數變焦相機一樣，光學觀景器變得用處不大，所以多數轉用電子觀景器代替，而Z20就使用老設計，即係將顯示屏反射至觀景器上使用，舊有用家應唔會陌生，最重要係即使用觀景器拍攝，資料顯示保證齊全，因為係源自同一個畫面！機背嘅LCD雖然只有1.5吋，不過勝在對比鮮明，顏色鮮豔，而操控上更見順暢，與前身嘅Z2比較，選單操作明顯較爽快。另一係機頂閃燈，設計上位置已經夠「高」，拍攝時不會有影出現。Z20定位於入門級，未設有閃燈熱靴，只能單機上陣拍攝。</p><p>0.5秒快速啟動</p><p>一開機，第一個留意到就係鏡頭毋須伸出拍攝，於高倍數變焦機較為少見，第二樣就係啟動速度特快，鏡頭唔使伸出，0.5秒左右就可以拍攝，同類機中絕對可名列前茅！另一個值得一提，Z20本身已經用上易於替換嘅AA電芯4粒，加上設計上有考慮到慳電問題，按CIPA標準，可以足夠拍攝450張相片，夠晒慳電方便，即使去旅行都唔使預備大量後備電。Z20同大多DC一樣，可以玩埋DV拍攝，能拍攝每秒15格VGA影片，若轉用QVGA就更能升至30格，好玩又實用。</p><p>實地試影</p><p>喜歡相片顏色較濃較鮮玩家，相信會幾滿意今日介紹嘅呢部KonicaMinoltaZ20，從相片中可睇到，模特兒毛衫表現較為搶眼。至於對焦速度就唔錯，好有大機Feel。</p><p>PROFILE</p><p>感光元件：520萬像素CCD&#13;<br> 變焦：8倍光學＋4倍數碼&#13;<br> ISO：64/100/200/320&#13;<br> 最大光圈：F3.2&#13;<br> 記憶卡：SD/MMC&#13;<br> LCD：1.5吋&#13;<br> 電源：AA電芯×4&#13;<br> 體積：109×82×94mm&#13;<br> 重量：300g&#13;<br> &#13;<br> KonicaMinolta&#13;<br> 查詢電話：25652192</p></body></html>