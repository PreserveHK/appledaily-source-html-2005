<html><header><meta charset="utf-8"><title>乖女名晴佳天天都開朗<br>琦琦收老公成副身家甜到漏</title></header><body><h1>乖女名晴佳天天都開朗<br>琦琦收老公成副身家甜到漏</h1><p>琦琦昨日產後首次亮相，與夫婿任達華出席腕表活動時，幸福滿瀉地大騷與愛女任晴佳的照片，她又表示收到華仔一張沒有填上銀碼的支票作利是，華仔更恩愛表示願意送上「成副身家」。二人又以傳統賀年方式接待荷蘭爵士女歌手LauraFygi，華仔更即場教LauraFygi以廣東話向大家拜年。</p><p>琦琦與任達華昨日以Omega名人大使身份，在尖沙嘴以傳統賀年方式如醒獅和飲中國茶接待荷蘭爵士女歌手LauraFygi，華仔更教LauraFygi以廣東話說：「恭喜發財！」&#13;<br> <br> <spanclass>最快樂新年 &#13;<br> 產後首次公開亮相的琦琦，昨日一身黑衣到場，身形大致回復產前般苗條，但她說：「未收身呀，𠵱家坐月餵人奶，成日飲湯補身。我大肚時重咗四、五十磅，𠵱家重爭二十磅，不過老公同媽咪都叫我唔好心急，我好有信心減得瘦過以前。」她表示已有纖體公司贊助，但未能透露詳情。&#13;<br> 榮升母親的琦琦表示今年是她最快樂的新年，女兒令她變得更樂觀和輕鬆，她又透露女兒已改名任晴佳，琦琦說：「希望佢可以好似陽光、晴天咁，日日都咁好、咁開心，健康快樂。」說時一臉慈母笑容及大騷愛女照片，她說：「佢𠵱家一個半月大，重五公斤，係標準中碼嘅小BB，好得意，食飽就笑，真係好攞命，所以花名叫佢做『湯圓』。」&#13;<br> <br> <spanclass>金錢不重要 &#13;<br> 琦琦還說：「我哋兩母女今年收到最大封嘅利是係老公畀，係一張冇銀碼嘅支票。」問她會在支票上填多少錢時，她說：「銀行未開門，未填未兌現呀。」記者笑謂最少要填幾百萬，華仔說：「是但啦，畀晒副身家佢都無所謂，不過我好清楚佢，佢心目中錢嘅價值係零，反而做媽咪令佢前所未有咁快樂。」&#13;<br> 此外，首次來港度歲的LauraFygi，昨晚起一連三天在文化中心舉行音樂會，她表示此行看了賀歲煙花，感受到新年的熱鬧氣氛，並大讚香港人友善。&#13;<br> 採訪、攝影：JessicaNgan</spanclass></spanclass></p></body></html>