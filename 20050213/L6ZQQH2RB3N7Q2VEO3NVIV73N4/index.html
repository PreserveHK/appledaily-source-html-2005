<html><header><meta charset="utf-8"><title>學拋帽玩陀螺小蘋果雜技團嚟啦！</title></header><body><h1>學拋帽玩陀螺小蘋果雜技團嚟啦！</h1><p>以前在電視上睇雜技團表演，都非常羨慕哥哥、姐姐們可以做出咁多種神乎其技的表演，心諗如果我有得玩就好咯！今次小蘋果有機會得到「廣州雜技團」的哥哥、姐姐親自教授，玩個夠本，雖然過程中失敗多過成功，但新年最緊要開心，Whocares？&#13;<br>&#13;<br>記者：小辣椒　攝影：BearBear&#13;<br>鳴謝：太古城中心</p><p>高手示範：</p><p>第一關：仙女散花</p><p>哥哥們揸住頂帽跳舞，又要打空翻、三百六十度轉帽，同埋雙人跳肩接帽等。小蘋果們都知呢啲係高難度動作，於是努力練習，不過禮帽經常都好似仙女散花咁，一地都係！</p><p>第二關：陀螺愈叫愈走</p><p>兩根小棍加一條線，邊抖動着線上的「紅色陀螺」，邊跳芭蕾舞，小蘋果睇到目瞪口呆，拍爛手掌。小蘋果想道：「如果不跳芭蕾舞，我都可以做得到！」試試看，轉轉轉，紅色陀螺似足小蘋果咁生生猛猛，經常走路，捉番它再嚟過，最後終於肯乖乖聽話，在線上玩搖搖板！</p><p>測試時間</p><p>練習咗大約30分鐘，眼見男的愈玩愈癲，幾乎失控，女的就愈玩愈專注，唔捨得放手，都係時候測試吓大家的實力，順便畀機會哥哥、姐姐們唞一唞，真係辛苦晒！</p><p>睇雜技，去邊度？</p><p>今次「廣州雜技團」派出40人，表演14個精采項目，每日表演3場，內容場場不同，想睇晒真係要行多啲商場喇！&#13;<br> 日期及時間：&#13;<br> 2月14日-18日	1:30pm、3:30pm及7:30pm&#13;<br> 2月19日-20日	2:30pm、4:30pm及7:30pm&#13;<br> 地點：太古城中心&#13;<br> 活動查詢：25688665</p></body></html>