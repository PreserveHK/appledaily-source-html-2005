<html><header><meta charset="utf-8"><title>今日開倉：<br>用利是錢掃平價玩具𠱁自己開心</title></header><body><h1>今日開倉：<br>用利是錢掃平價玩具𠱁自己開心</h1><p>一到新年，小朋友就最開心，𢭃埋咁多利是，點用好？除咗將錢存入銀行，重可以趁住呢個玩具開倉，掃啲平貨𠱁自己開心！由從前的藍精靈、不死的幪面超人、高達，甚至新興的蜜蜂王子、熊貓萬能俠都有，無論男仔、女仔、細路仔都會有收穫。&#13;<br>&#13;<br>記者：梁彩燕&#13;<br>攝影：周旭文&#13;<br>Models：Andy&amp;Kawaii（CoolFactory）</p><p>ZO加變身裝著</p><p>都話幪面超人永遠都咁Hit，因為不斷推出又不斷被炒，平時單買一對幪面超人26號ZO已經要$250，而其餘兩款變身裝著又要成$180一對，家陣兩樣夾埋三百蚊有找！&#13;<br> &#13;<br> 原價：$430/1對&#13;<br> 開倉價：$288/1對</p><p>藍精靈積木仔</p><p>藍精靈，十分勁！藍精靈的積木公仔都好勁好盞鬼，一套總共有3個唔同的人物，各自的手手腳腳都可郁動，頭仔又可以轉動，Size只有75mm高，實在的骰。&#13;<br> &#13;<br> 原價：$168&#13;<br> 開倉價：$128/1套3個</p><p>蜜蜂小王子</p><p>《蜜蜂小王子》早前喺電視重播，其中五款經典場面同情景喺前幾日先推出市場，𠵱家有得減，絕對要掃！&#13;<br> &#13;<br> 原價：$130&#13;<br> 開倉價：$90/1套5盒</p><p>GundamSeed盒裝蛋</p><p>呢套人物盒裝蛋，一盒有齊7款高達最受歡迎的主角，每款砌出來約有5至6吋高，個個都各有不同的形態，造型精心細緻。&#13;<br> &#13;<br> 原價：$238&#13;<br> 開倉價：$150/1套7盒</p><p>熊貓萬能俠MiniFigure</p><p>鐵甲萬能俠同熊貓Crossover，即係等於乜？咪就係熊貓萬能俠Panda-Z囉！每盒MiniFigure裏面，分別有5個彩色同5個灰色的造型，除咗Part3外，連Part4都有得減。&#13;<br> &#13;<br> 原價：$238&#13;<br> 開倉價：$128/1盒</p><p>幪面超人吸塑玩具</p><p>呢套懷舊玩具內有幪面超人1號、2號、V3、古加同阿傑多，𠵱家$20有一隻，$90就有一套。&#13;<br> &#13;<br> 原價：$50&#13;<br> 開倉價：$20/1盒</p><p>劍系列電單車</p><p>幪面超人最新「劍」系列，電單車造型一套3盒，以3個最受歡迎主角葵扇、階磚、紅心組成，每個人物的形態都各有不同。&#13;<br> &#13;<br> 原價：$68&#13;<br> 開倉價：$20/1套3盒</p><p>變形金剛款式多</p><p>變形金剛系列RobotMasters，一共有17款，每款都可獨立進行變形，如變成飛機、電單車等，同時又可同其他進行合體，變出唔同形態。&#13;<br> &#13;<br> 原價：$54-$200&#13;<br> 開倉價：$27-$100/1盒</p><p>齊齊搵心水正貨&#13;<br>&#13;<br>迪士尼小擺設</p><p>以米奇、小熊維尼同富貴貓做主角的迪士尼水晶球擺設，每個約有2吋高，軟膠球內又有閃亮金粉，軟身水晶球夠盞鬼！&#13;<br> &#13;<br> 原價：$35&#13;<br> 開倉價：$20/1盒</p><p>七個小矮人掛飾</p><p>白雪公主一向受女孩子歡迎，而七個小矮人的受歡迎程度亦不遑多讓，呢套3吋高的小矮人豆袋毛公仔，可以用作汽車或手袋掛飾，勁Cute！&#13;<br> &#13;<br> 原價：$350&#13;<br> 開倉價：$175/1套7個</p><p>海賊王錢罌</p><p>索柏同路飛前排亞視先播過，喺日本亦有夾夾公仔推出，可想而知佢哋喺日本嘅受歡迎程度有幾勁，每個約6吋高，賣相靚仔。&#13;<br> &#13;<br> 原價：$88&#13;<br> 開倉價：$48/1個</p><p>暴龍機可與舊機對戰</p><p>呢部數碼暴龍機，喺電視重賣緊廣告，可與之前的機種進行對戰，附有掛繩，以揭蓋式設計，外形又好似手機咁，有亮燈、閃燈、發聲功能同液晶顯示。&#13;<br> &#13;<br> 原價：$138&#13;<br> 開倉價：$50</p><p>SD高達形態多變</p><p>SD高達變形玩具，可獨立變形、組合或分體成好多唔同嘅形態，可砌成車同人，兩者亦可進行合體，形態多變有排你玩。&#13;<br> &#13;<br> 原價：$150&#13;<br> 開倉價：$58</p><p>收藏家開倉資料：</p><p>日期：即日起至2月28日&#13;<br> 時間：1:00pm-9:00pm&#13;<br> 地點：葵芳葵涌廣場二樓C122號舖&#13;<br> 電話：24098887</p></body></html>