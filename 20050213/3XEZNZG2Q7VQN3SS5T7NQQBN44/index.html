<html><header><meta charset="utf-8"><title>《娛樂大亨》×Armani太陽鏡</title></header><body><h1>《娛樂大亨》×Armani太陽鏡</h1><p>今年新年電影檔認真懨悶，首選是《超人特工隊》，Pixar製作果然不同凡響，不過比起前作頗有不及，尤其係兩集《ToyStory》實在太經典。次選奇洛套《魔間行者》，唔通睇連石琪都彈「反智」嘅《喜馬拉亞星》咩？&#13;<br>好似無乜戲？其實人人都等緊馬田‧史高西斯（MartinScorsese）套《Aviator》（港譯《娛樂大亨》）點解英文係「飛行員」中文會變成「大亨」，原來故事講述航空先驅HowardHughes（狄卡比奧飾），他既是個脾氣古怪的富豪，創新設計及製造飛機，又在荷李活執導電影，聽落重傳奇過Virgin個RichardBranson。本片已獲11項奧斯卡提名，鐵定下星期2月17日（周四）香港上映。講咗咁耐關潮流乜事先？原來電影背景在20~40年代，而導演史高西斯與GiorgioArmani相識良久，今次特別邀請阿曼尼為主角設計太陽眼鏡。電影上映，太陽鏡亦即將在港有售，不過日子價錢未定，大家密切留意。</p><p>查詢：GIORGIOARMANI&#13;<br> 地址：中環遮打道11號ARMANI/CHATERHOUSE&#13;<br> 電話：25327777</p></body></html>