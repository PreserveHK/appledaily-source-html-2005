<html><header><meta charset="utf-8"><title>森巴Fans未打先輸</title></header><body><h1>森巴Fans未打先輸</h1><p>綜藝館噚日場「中巴大戰」氣氛異常熱烈，一班為數三、四十名駐澳門巴西銀行嘅支持者（圖），帶備大鑼大鼓到場捧鄉里場，點知遇到全場三、四千名中國隊擁躉，呢班「森巴Fans」嘅喝采聲俾現場觀眾蓋過晒，真係未開波已先輸一仗。</p></body></html>