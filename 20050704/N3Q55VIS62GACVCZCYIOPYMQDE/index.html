<html><header><meta charset="utf-8"><title>　　嫻姐玄妙佛偈贈小童 - 李八方</title></header><body><h1>　　嫻姐玄妙佛偈贈小童 - 李八方</h1><p>曾經患過乳癌嘅工聯會立法會議員陳婉嫻，噚日帶記者睇西鐵沿線歷史文物，行到去錦田水頭水尾村參觀二帝書院嗰陣，嫻姐突然間感觸良多，全因為佢睇到一對掛喺書院嘅佛偈對聯，對聯寫住三十個大字，「見了便做做了便放下了了有何不了」、「慧生於覺覺生於自在生生還是無生」。&#13;<br> 嫻姐話，佛偈對聯意思大意係人生短短幾十年，做嘢唔使咁執着，做得啱唔啱都好，始終要放低。嫻姐同八方講，早前患癌嗰陣，中大社工系助理教授黃洪就送上呢對佛偈對聯作勉勵，所以好鍾意呢對對聯。&#13;<br> 嫻姐重即場向小朋友講解對聯嘅箇中意義，但可能文字太深，啲小朋友聽完之後仍然一頭霧水。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>