<html><header><meta charset="utf-8"><title>Nokia6101平玩錄音SMS</title></header><body><h1>Nokia6101平玩錄音SMS</h1><p>雖然𠵱家市面上嘅手機功能要幾強有幾強，其實當中嘅功能唔係個個都用得着，有時候一部平平哋嘅手機重吸引！&#13;<br>如果你對手機功能要求唔高，但係又鍾情大牌子嘅話，Nokia6101就啱晒你。6101用咗摺機設計，外形好簡單，採用S40介面，鏡頭就用咗30萬像素，進入影相模式之後，關埋個蓋就會自動轉做外屏取景，啱晒玩自拍嘅用家，另外6101有個幾特別嘅功能，就係可以製作聲音短訊，將你嘅聲音錄喺SMS度，唔單止慳番好多打字時間，重畀收短訊嘅朋友一個驚喜，呢部機重支援MP3鈴聲、FM收音機同埋對講機功能，雖然價錢咁平，但係無論外形同埋功能都物超所值啦！&#13;<br>&#13;<br>記者、攝影：梁瑋瑜&#13;<br>Nokia（21366338）</p></body></html>