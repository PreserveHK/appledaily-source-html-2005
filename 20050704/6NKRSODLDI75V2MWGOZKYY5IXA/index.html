<html><header><meta charset="utf-8"><title>CREATIVEZENNeeon變面5GBMP3機</title></header><body><h1>CREATIVEZENNeeon變面5GBMP3機</h1><p>一到夏天，整個城市就好似充滿咗色彩咁，連手上面MP3機都要換上新裝，不過下下換機都好嘥錢，𠵱家只要有部CREATIVEZENNeeon就可以滿足到貪新鮮嘅你。</p><p>ZENNeeon機面用咗黑色鋼琴面，機背有10種唔同嘅鮮豔顏色俾大家揀，雖然香港暫時只有6種色發售，不過用家可以另購面版貼紙，周不時為部機改變吓形象，呢啲面版貼紙有4個唔同主題（Eden、Funky、Safari、Kawaii）總共16款，無論你鍾意Cool定野性感覺，都有一款配合到你！ZENNeeon配備5GB硬碟，支援MP3、WMA9同埋WAV格式，功能就有FM收音機、現場同LineIn錄音等等，重量只係得75g，比起iPodmini嘅102g輕得多，外形煞食之餘重好有內涵，開價$1,598絕對吸引！&#13;<br> &#13;<br> 記者：梁瑋瑜&#13;<br> CREATIVEHK（23312930）</p></body></html>