<html><header><meta charset="utf-8"><title>鄭中基偷入戲院睇反應</title></header><body><h1>鄭中基偷入戲院睇反應</h1><p>上星期五上映嘅《龍咁威2之皇母娘娘呢？》，截至前日連埋星期四嘅優先場，共收三百五十三萬，老闆黃柏高話對呢個成績好滿意，片中主角鄭中基（右二）同楊愛瑾重專登偷入戲院睇觀眾反應，當佢哋聽到觀眾係咁大笑之後先放下心頭大石，鄭中基重話如果票房有成一千七百萬嘅話，就會自掏腰包請工作人員去旅行。</p></body></html>