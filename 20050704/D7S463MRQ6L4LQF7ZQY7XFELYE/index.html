<html><header><meta charset="utf-8"><title>河村隆一成熟搖滾大受歡迎</title></header><body><h1>河村隆一成熟搖滾大受歡迎</h1><p>前LUNASEA主音河村隆一最近已經成功拉攏舊隊友INORAN同音樂人葉山拓亮組成全新組合Tourbillon，佢哋前日首次正式以新組合名義喺日本武道館開騷。雖然組合嘅處男細碟要喺九月先推出，但呢場演唱會門券早已喺發售當日就賣晒。當晚組合一連唱咗十七首新歌，聽聞音樂嘅風格同LUNASEA好唔同，係走成熟嘅搖滾路線。</p></body></html>