<html><header><meta charset="utf-8"><title>　　金牌監製行山冷靜吓 - 李八方</title></header><body><h1>　　金牌監製行山冷靜吓 - 李八方</h1><p>商台名嘴黃毓民俾俞琤喺7.1之後炒魷，即時生效，又的確冇乜人情味，因為毓民張合約十月都到期，做埋嗰三個月都唔怕死，最慘係連累埋金牌監製湛國揚，喺莫須有嘅罪名下一齊要走，以後《光明頂》同《打書釘》兩個節目唔知由邊個負責。&#13;<br> 八方問阿湛有乜大計，佢話梗係冇，因為嚟得太突然，全冇心理準備，話晒賓主一場，點會連嘢都唔畀人返公司收拾，阿湛想過向記協投訴，𠵱家就再諗吓先決定。&#13;<br> 八方問佢身在何方，佢話需要冷靜思考吓究竟發生乜事，所以同班朋友去咗行山。問佢有冇毓民消息，佢話要由毓民自己決定想講乜，佢不便多說。八方聽聞，黃毓民人在香港，噚朝重去咗church參加主日崇拜，佢聽日會蒲頭講嘢。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>