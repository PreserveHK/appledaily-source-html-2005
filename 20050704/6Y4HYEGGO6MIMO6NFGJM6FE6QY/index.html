<html><header><meta charset="utf-8"><title>紅軍連簽2左翼基維爾難逃被叮</title></header><body><h1>紅軍連簽2左翼基維爾難逃被叮</h1><p>利物浦近排喺轉會市場表現得好活躍，除成功引入荷蘭中場辛頓，喺借用智利翼鋒麥克干沙里斯一事上亦幾乎成事。聽講佢兩個都係左路嘅進攻球員，咁咪同基維爾個位撞到應；話時話，基維爾轉投利物浦後冇乜建樹，而且又被傳同領隊賓尼迪斯唔妥，今夏俾叮走唔奇。</p></body></html>