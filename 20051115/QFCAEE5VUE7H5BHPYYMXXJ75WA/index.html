<html><header><meta charset="utf-8"><title>SAMSUNG入門機「打擊」老翻？</title></header><body><h1>SAMSUNG入門機「打擊」老翻？</h1><p>進入年底，各大手機廠相繼出招！其中，SAMSUNG會喺11月內推出旗下「六機軍團」，除咗200萬像素D608以及具手搖識別操作功能嘅E758之外，還有4款$2,000以下入門機，此舉唔單止表明SAMSUNG有意開拓更多Low-end客路，重間接打擊咗唔少「老翻」分子！&#13;<br>提起呢批老翻，就係最近喺「機場」出現嘅「SAMSANG」、「Amycall」等國產機！大陸老翻有幾勁係人都知，但今次唔止英文串法相似，外形設計重照Dup，而最大「賣點」，就係價錢平一大截，幾百至千零蚊就有交易，萬一眼花當「正貨」咁買，咁就真係喊都無謂！&#13;<br>今次，以低價戰術打擊老翻嘅SAMSUNG，旗下最新四款入門機分別有內置VGA鏡頭嘅X628及X668，以及僅適合打出打入嘅C128及X208，雖然整體功能唔強，但勝在售價統統唔過$2,000，用嚟趕絕質素低劣嘅老翻機，應該有一定阻嚇力！&#13;<br>&#13;<br>記者、攝影：陳國輝&#13;<br>SAMSUNG　（23108707）</p><p>平價影相</p><p>兩機均內置VGA鏡頭及6萬5千色彩芒，勉強夠應付基本娛樂。</p><p>抵玩入門</p><p>既然$1,000左右就買到，梗係唔玩「老翻」啦！</p></body></html>