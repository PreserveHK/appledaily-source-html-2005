<html><header><meta charset="utf-8"><title>累計300家庭受惠　靠善長捐款支持<br>兩婆婆獲贈福袋笑開顏</title></header><body><h1>累計300家庭受惠　靠善長捐款支持<br>兩婆婆獲贈福袋笑開顏</h1><p>蘋果日報慈善基金「蘋果愛心福袋」行動自去年四月展開以來，已有三百多個家庭受惠，近日，兩位獨居長者八十五歲歐婆婆與七十七歲梁婆婆分別獲記者送上食物包，兩老衷心感激善長關懷。</p><p>個案一</p><p>八十五歲獨居的歐婆婆接過愛心福袋後，看到內有營養麥片、豆奶、餅乾、罐頭及即食麵等，即喜形於色地說：「嘩，乜有咁多嘢食，其實多少都冇所謂，最重要係知道社會人士關懷自己，已經好心滿意足，呢度咁大袋食物，我會將部份食物送畀八十歲嘅妹妹，同佢一齊分享。」</p><p>丈夫入住護老院</p><p>歐婆婆原與八十八歲丈夫沈伯居住，夫婦沒有子女，沈伯患痛風症、糖尿病及高血壓，全賴歐婆婆照顧起居飲食。一年多前，其夫健康轉差，不良於行，年邁的歐婆婆無力照顧他，遂安排他入住護老院。&#13;<br> 歐婆婆曾從事清潔雜工多年，十年前退休，現靠領取綜援金維生。她每朝清早習慣到附近公園散步，然後前往護老院陪伴丈夫，傍晚才返家煮飯。&#13;<br> 性格樂觀的歐婆婆表示：「𠵱家靠政府養，唔會要求咁多，求其慳慳哋咪一餐，最緊要係身體健康，有人關懷，總之多謝《蘋果日報》善長關心。」</p><p>個案二</p><p>七十七歲體弱多病的梁婆婆，患上腎病、高血壓及痛風症多年，一直依靠枴杖輔助步行。早前其雙腳感痠痛乏力，經醫生檢查後證實右邊盆骨退化，現她已甚少外出，大部份時間留在家中休養，一日兩餐靠鄰居照顧或自行煮即食麵。</p><p>「荷包慳唔少錢」</p><p>日前，行動不便的梁婆婆獲贈愛心福袋後，顯得十分感動，「莫講話冇錢買咁大袋食物吖，就算有錢買，都冇本事拎返屋企，𠵱家你哋送食物嚟，幫我荷包慳唔少錢，又唔使咁辛苦出街買嘢食。」&#13;<br> 梁婆婆的丈夫因癌病去世多年，早年她從事清潔工人，數年前退休，現靠領取綜援金維生。&#13;<br> 為了紓緩雙腳痛楚，梁婆婆不時購買膏藥及藥油，她歎道：「成日要買藥油搽吓對腳，好多時惟有喺食方面慳啲，𠵱家收到咁多食物，真係幫助好大。」&#13;<br> &#13;<br> 蘋果日報慈善基金去年四月展開「蘋果愛心福袋」關懷行動，已向三百多個弱老、殘疾人士及貧困家庭送上食物包，直接減輕他們的生活擔子。「蘋果愛心福袋」食品包括白米、食油、麥皮、罐頭、即食麵、牛奶、餅乾等。歡迎社會服務機構轉介有需要的貧困弱老索取福袋。商戶和善長亦可透過捐贈糧油食品或善款，攜手推動這項有意義活動。&#13;<br> 「蘋果愛心福袋」專戶捐款編號：C1345&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>