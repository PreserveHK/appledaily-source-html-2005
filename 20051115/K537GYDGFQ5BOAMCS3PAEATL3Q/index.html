<html><header><meta charset="utf-8"><title>　　柏林愛樂與「純弦」合奏 - 李八方</title></header><body><h1>　　柏林愛樂與「純弦」合奏 - 李八方</h1><p>柏林愛樂樂團一連兩晚喺尖沙嘴文化中心演奏，吸引咗好多樂迷去欣賞，肥龍就兩晚都去捧場。不過，如果前兩晚買唔到飛，今晚重有機會。&#13;<br> 原來由兩位弦樂發燒友──黃敏基同梁建楓策劃嘅香港純弦樂團，今晚將會同柏林愛樂樂團團員假沙田大會堂演奏廳舉行聯合演奏會。&#13;<br> 香港管弦樂團第一副團長梁建楓噚日中午出席「TomeettheBerlinPhilharmonicOrchestra」午餐會時話，因為柏林愛樂樂團周一、二啱啱演奏完，一般而言喺演奏前後三個月都不能再舉行同類型嘅演奏會，今次演奏係一次難得嘅機會。&#13;<br> 是次聯合演奏會安排咗十一首曲目，除咗莫札特、巴赫等作品外，重有港人熟識嘅鄧麗君名曲甜蜜蜜同月亮代表我的心，以求雅俗共賞，唔講唔知，香港純弦係一隊集結世界各地弦樂高手嘅組合。&#13;<br> 演奏會尚餘小量門券喺城市電腦售票網發售，節目查詢：29222292，查詢網址：www.hkpurestrings.com。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>