<html><header><meta charset="utf-8"><title>　　陳太愛心爆棚 - 李八方</title></header><body><h1>　　陳太愛心爆棚 - 李八方</h1><p>前政務司司長陳方安生噚日着到紅卜卜，為「啟迪會」關注周活動喺銅鑼灣海旁主持午炮鳴放儀式。呢個會係協助癲癇症患者，而陳太係個會嘅名譽贊助人，所以一定出席。陳太重同患有癲癇症嘅十一歲小朋友梁浩文傾偈，鼓勵佢要努力向想做警察嘅目標進發。&#13;<br> 四萬前上司「肥彭」近日訪港，重話當年連累咗佢冇得做特首，陳太話唔好講呢啲嘢；跟住即刻四萬咁口，幫肥彭戴高帽，話佢係好好嘅上司，好開心同佢一齊做嘢。&#13;<br> 至於近期嘅政改爭拗，陳太亦唔多想講，只係話𠵱家○七同○八年普選無望，政府應向市民交代普選目標同意向。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>