<html><header><meta charset="utf-8"><title>　　連戰夫人推介新書 - 李八方</title></header><body><h1>　　連戰夫人推介新書 - 李八方</h1><p>國民黨榮譽主席連戰嘅夫人連方瑀，噚日喺灣仔會展出席香江文化交流中心主辦嘅兩岸關係論壇，推介佢本憶述為期八日和平之旅嘅新書《半世紀的相逢：兩岸和平之旅》，冇官一身輕嘅梁愛詩都有嚟捧場。&#13;<br> 兩個月前先同丈夫慶祝結婚四十周年嘅連夫人話，新書初稿曾俾「戰哥」過目，為此連戰犧牲咗唔少睡眠時間！由二十五歲起就寫作嘅連夫人又話，寫書時成日同丈夫一齊討論，初稿都會俾佢過目。「戰哥不是有甚麼了不起！而是因為他最清楚我，會告訴我可以改善和修改的地方。」&#13;<br> 台灣大學政治系教授張麟徵就踢爆，連夫人私下會稱丈夫為「老乖」，而連戰則會以「小乖」回敬。&#13;<br> 連家今年嘅大陸「和平之旅」令佢人氣急升，所以上個月連夫人同丈夫去歐洲旅行時，就俾唔少大陸、甚至係韓國同日本遊客認出，紛紛要求同佢兩夫婦合照。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>