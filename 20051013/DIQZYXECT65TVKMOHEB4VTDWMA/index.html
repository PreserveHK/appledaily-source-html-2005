<html><header><meta charset="utf-8"><title>　　攝記凌晨四點霸頭位 - 李八方</title></header><body><h1>　　攝記凌晨四點霸頭位 - 李八方</h1><p>立法會提早開會，真係害死班老記，原來唔講唔知，為咗要霸頭位影靚相，班攝影記者往時一早六點去排隊，而噚日有間周刊更提早到早上四點就去中環霸頭位。&#13;<br> 咁千錯萬錯錯在立法會太細囉，雖然有三間房畀啲記者拍照，但係個個房都好窄，只得幾個人可以有好位拍到議事堂內一舉一動。間大樓本來係最高法院，唔係為議會設計，所以大家一直都等立法會換屋，但係政府舉旗不定，一時冇錢，一時冇地，好彩煲呔噚日終於一鎚定音，話一定會喺添馬艦起新總部同立法會大樓，大家不妨等一等。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>