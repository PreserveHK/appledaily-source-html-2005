<html><header><meta charset="utf-8"><title>王傑寫盡傷心事</title></header><body><h1>王傑寫盡傷心事</h1><p>王傑以皈依嘅法號札西棋連寫咗首新歌，叫做《如果我老了，你還愛不愛我》，原來首歌嘅內容係講「仔唔認得老竇」嘅親身經歷。話說王傑有次佢要去加拿大表演，諗住順便探吓個仔，點知個仔一開門竟然唔認得老竇，重以為佢係陌生人即刻閂門，就因為咁，王傑喺回程時好傷心咁喊咗好耐，重一時感觸寫咗呢首歌。</p></body></html>