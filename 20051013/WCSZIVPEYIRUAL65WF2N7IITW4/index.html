<html><header><meta charset="utf-8"><title>　　陳德霖回朝咁快讀完書？ - 李八方</title></header><body><h1>　　陳德霖回朝咁快讀完書？ - 李八方</h1><p>自從林煥光為情所困，喺老董下台前離開政府，佢個特首辦公室主任嘅位置一路懸空。煲呔當然唔會取消個位啦，重講明要繼續係政治任命，重為呢個主任請多兩個人幫手，一個係常秘，一個係新聞統籌專員。&#13;<br> 林煥光個位屬大內總管，當然要搵信得過嘅人做，一個說法話會調鬍鬚曾局長去，八方半信半疑，因為呢個位嘅人工少過一般局長；另一個講法就話個位留咗畀任總個前手下陳德霖，話佢呢個月月底就會讀完書返港。&#13;<br> 喂，有冇咁快手呀？陳德霖啱啱先去咗美國留學，雖然話佢後來都後悔口快快話去進修，所以盡量揀啲短期課程，以便快啲回朝。但係個位得咁少錢，除非佢契爺肥龍下令啦，好似唔啱數喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>