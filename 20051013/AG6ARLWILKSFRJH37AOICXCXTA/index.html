<html><header><meta charset="utf-8"><title>理想家居：內置暖管瞓水床冬暖夏涼爽！</title></header><body><h1>理想家居：內置暖管瞓水床冬暖夏涼爽！</h1><p>見到水床別誤會，今日絕非介紹九龍塘時鐘酒店，又或是純粹租房的賓館內設施，而是介紹一張可以帶返屋企的WaterBed！記得上一輩人成日話：「幾十年前，一家七口都係得一張碌架床瞓咋！」呢種日子經已過去。社會富裕，床又點止係用來瞓覺咁簡單，一張床，可以係內藏暖管嘅圓形水床冬暖夏涼，又可以有晒影音設備不假外求，要幾刁鑽都有！	&#13;<br>&#13;<br>記者：鄺天樂&#13;<br>攝影：譚盈傑&#13;<br>Model：Yoyo@Salvodar</p><p>蛋撻水床軟硬兼施</p><p>水床，從來都是出現於電影內的道具，怎也想不到可以買回家！外形成個蛋撻咁款的水床，噱頭十足兼玩味爆棚！瞓落去，好似成鍋水包實你之餘，重可以任你調校硬度（加減入水量）、調校水溫，冬暖夏涼，想點校都得！不過泵同水喉就要自備，諗番起來好似養魚幫魚缸換水咁！</p><p>調校硬度</p><p>水床的「床褥」其實是個大水袋，床的軟硬程度視乎入水量，嫌太軟的話可在這個入口加水，過硬則用泵抽水出來。隨床附送防潮粉，可添入水中免除細菌滋生。</p><p>恒溫水床</p><p>床底設有暖管，溫度可自由調整，由攝氏24度至34度任你揀，想涼浸浸又得，要暖笠笠亦非難事。夏天要涼爽可以收埋插蘇，冬天要暖笠笠自然要畀多少少電費啦！</p><p>影癡寶床AV床寢二合一</p><p>若你是那些廢寢忘餐、發夢都要睇戲的影癡，這張《夢劇院》就是你的DreamBed喇！由德國ruFBETTEN出產，設有特大63吋投影機，並配備樂聲牌LCD投射銀幕、DVD機及杜比5.1環迴立體音響系統，完全滿足你聽覺及視覺的要求。投射銀幕則收放於床尾位置，用遙控就可隨意升降銀幕，躺在床上都可以輕鬆享受私人影音世界。</p><p>床身尺寸：280cm×200cm&#13;<br> 原價：$130,200&#13;<br> 特價：$104,160（包180cm×198cmKINGSIZE床褥、床冚連咕𠱸套和投射銀幕）（b）　&#13;<br> 樂聲牌音響組合：$17,280（需另外購買，可自選不同影音器材）</p><p>圓床美夢水床代替品</p><p>想瞓圓床，但又怕脊骨經不起水床的考驗？這張德國設計的Circolo可能更啱你，除了外形特別外，隨睡床附送兩張小几，隨個人喜好360度任你擺放，讓你擁有一張完全符合自己需要的睡床。&#13;<br> &#13;<br> 床身尺寸：343cm×234cm&#13;<br> 原價：$75,880&#13;<br> 特價：$48,022（連床褥及床冚連咕𠱸套）（b）</p><p>德國護脊床架</p><p>大部份打工仔一日到黑都坐在電腦前面，最容易腰痠背痛，絕對需要具有護脊功能的床架讓脊骨好好休息。同樣是德國製的Maintal護脊雙人床，床底魚骨設計特別增加了脊背承托力，配以MalagaH2五層乳膠床褥，即刻可以同難忍痠痛SayGoodbye！&#13;<br> &#13;<br> 床身尺寸：200cm×160cm&#13;<br> 原價：$16,990（連床褥）（c）</p><p>新式梳化床瞓得又睇得&#13;<br>&#13;<br>扭扭新玩意</p><p>顏色鮮豔的意大利Bonaldo梳化床，左右兩邊均設有調校位，你想梳化不規則型又得，想佢平衡對稱亦冇問題，好似Yoyo咁一拉一放，就可以隨時變形喇！&#13;<br> &#13;<br> 梳化尺寸：215cm（闊）×131cm（深），95cm（高）&#13;<br> 拉開後床尺寸：211cm×130cm&#13;<br> 售價：$19,690（c）</p><p>甜蜜心形</p><p>意大利設計一向別出心裁，這張名為HEART的梳化床，拉開後即成為心形，重有多款布料選擇，想瞓喺大紅心上話咁易！&#13;<br> &#13;<br> 梳化尺寸：205cm（闊）×55cm（深）×95cm（高）&#13;<br> 拉開後床尺寸：205cm×110cm&#13;<br> 售價：$5,888　（d）</p><p>實用之選</p><p>梳化床好處在有親朋戚友玩夜了，想借宿一宵時，都不至於要打地鋪咁辛苦。這張Ｌ形梳化床一拉開可瞓多兩個人，座位底下重隱藏貯物格，好實用。&#13;<br> &#13;<br> FAGELBO梳化尺寸：150/230cm（闊）×85cm（深）×74cm（高）&#13;<br> 拉開後床尺寸：206cm×140cm&#13;<br> 售價：$4,990（e）</p><p>＊歐化傢俬之特價僅至10月16日，如有疑問請致電歐化傢俬查詢。</p><p>售賣點：</p><p>（a）GOD（28905555）&#13;<br> 銅鑼灣霎東街禮頓中心　&#13;<br> &#13;<br> （b）歐化傢俬（23336281）&#13;<br> 紅磡漆咸道北275號&#13;<br> &#13;<br> （c）帝家設計（28817272）&#13;<br> 銅鑼灣京士頓街九號家居廣場地舖3B及地庫全層　&#13;<br> &#13;<br> （d）aluminium（25774066）&#13;<br> 灣仔皇后大道東58－64號地舖及地庫&#13;<br> &#13;<br> （e）宜家傢俬（28811133）&#13;<br> 銅鑼灣告士打道310號柏寧酒店高層地庫</p></body></html>