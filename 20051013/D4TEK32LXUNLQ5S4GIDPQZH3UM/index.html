<html><header><meta charset="utf-8"><title>國美老細登富豪榜首</title></header><body><h1>國美老細登富豪榜首</h1><p>中外媒體近期頻頻公布形形色色嘅內地富豪排行榜，當中，以稱號「價格屠夫」嘅國美集團老細黃光裕見報率最高。噚日，最新出爐嘅○五年胡潤百富榜顯示，黃老闆以一百四十億身家，再次蟬聯中國首富。雖然，黃首富與華人首富李生嘅身家仍有好大段距離，但黃首富勝在後生，今年只得三十六歲。</p></body></html>