<html><header><meta charset="utf-8"><title>推行扶助弱勢社群計劃<br>逾30團體申請蘋果基金</title></header><body><h1>推行扶助弱勢社群計劃<br>逾30團體申請蘋果基金</h1><p>上個禮拜三，蘋果日報慈善基金本年度第二季嘅社會服務計劃接受申請撥款期，已經屆滿，喺截止前一、兩日，大使收到唔少機構send計劃書嚟趕「尾班車」。&#13;<br> 大使數一數，發現今季收到嘅計劃書超過三十份，反應踴躍，計劃嘅受惠對象包括病患者、傷殘人士、失業人士、長者、單親同低收入家庭。&#13;<br> 計劃嘅內容大多以幫助弱勢社群應付基本需要為先，期望改善佢哋嘅生活質素，例如基本家居維修、贊助貧童開學用品同剪髮計劃，另外亦有唔少就業支援計劃，透過培訓令失業人士掌握一技之長，等佢哋早日搵番份工作，自力更生。&#13;<br> 為咗令社會服務機構盡快安排推行社會服務計劃，令有需要人士受惠，呢排大使已經忙緊整理所有計劃書嘅資料，而蘋果基金愛心委員會最快會喺六月下旬開會審批計劃書，請各位社會服務機構嘅負責人耐心等候。</p><p>下月底有申請結果</p><p>若果有社福機構趕唔切喺呢季提出申請，唔使失望，因為蘋果基金資助社會服務計劃一年有四次接受申請，逢三、六、九同十二月就開會審批計劃書，請各位密切留意暖流版公布每季接受申請嘅日期。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>