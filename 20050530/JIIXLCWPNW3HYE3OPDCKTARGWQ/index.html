<html><header><meta charset="utf-8"><title>細機大芒好介紹</title></header><body><h1>細機大芒好介紹</h1><p>要身兼細機同大芒兩大元素，先至可符合時下用家要求，基本要有2吋芒以上，機身當然愈細愈好！</p><p>Z750新增十字鏡</p><p>CASIO「簡單實際」水準之作，具備手動操作同輔助對焦燈，幾專業，新加入「十字鏡」，影夜景效果更係一流！&#13;<br> 規格：720萬像素、2.5吋芒、3倍光學變焦、SD卡&#13;<br> 售價：$2,980（a）</p><p>W7反應夠爽</p><p>SONYW7係呢期潮機之一，反應夠快之餘，開機只需1秒，連拍可做到1.1fps，最多可影5張，都算唔錯。&#13;<br> 規格：700萬像素、2.5吋芒、3倍光學變焦、MS/MSPro卡&#13;<br> 售價：$3,480（b）</p><p>IXUS700相片滑淨</p><p>CanonIXUS700係新落場靚機，內置新開發DIGICII影像引擎，相片勁滑淨。Movie模式亦好強，可以當埋DV咁玩。&#13;<br> 規格：700萬像素、2吋芒、3倍光學變焦、SD卡&#13;<br> 售價：$2,980（a）</p><p>FinePixF10超高感光</p><p>富士F10係呢期入門玩家Hit機，使用新一代SuperCCDHR，ISO最高可達至1600大機級，但同時保持雜訊在可接受水平。&#13;<br> 規格：600萬像素、2.5吋芒、3倍光學變焦、xD卡&#13;<br> 售價：$3,180（b）</p><p>CP5900ED鏡頭</p><p>CP5900論外形，都係Nikon見慣見熟嘅設計，但今次新起用大芒配SD卡設計，鏡頭部份更使用ED鏡，相片質素高。&#13;<br> 規格：510萬像素、2.5吋芒、3倍光學變焦、SD卡&#13;<br> 售價：$2,190（a）</p><p>FX7防震功能</p><p>PanasonicFX7令人愛不釋手處，係使用上LECIA靚鏡，兼且快門夠快；內置防手震功能，好動者使用尤其合適。&#13;<br> 規格：500萬像素、2.5吋芒、3倍光學變焦、SD卡&#13;<br> 售價：$2,580（a）</p><p>查詢</p><p>（a）華仁會（23980280）	&#13;<br> 地址：旺角花園街75-77號花園商業大廈3樓&#13;<br> （b）DCFever（28343112）&#13;<br> 地址：銅鑼灣告士打道250-254號伊利莎伯大廈5樓e電城A109-A110號</p></body></html>