<html><header><meta charset="utf-8"><title>楊千嬅唔介意失寵</title></header><body><h1>楊千嬅唔介意失寵</h1><p>楊千嬅噚日去咗商台接受訪問，對於林憶蓮加盟金牌唱片公司一事，佢話好開心，問千嬅怕唔怕佢嘅一姐地位不保，或者將宣傳擺重喺憶蓮身上，千嬅話：「冇所謂啦，況且都唔會有呢啲嘢，佢加入我已經好開心啦。」</p></body></html>