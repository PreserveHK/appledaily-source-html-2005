<html><header><meta charset="utf-8"><title>端午鳳艇明天全城開P</title></header><body><h1>端午鳳艇明天全城開P</h1><p>明天就是端午節！港九新界各區都會在端午正日舉行龍舟賽，而今屆香港國際龍舟邀請賽就於下星期六日舉行，相隔8年首度重返尖東海旁！未開賽先興奮，年年前來參賽的本地華洋隊伍及國際隊伍，以至打氣的啦啦隊，都會落足心機扮鬼扮馬。特別是最多外國人參與的赤柱龍舟錦標賽，更設有「最搶鏡服裝比賽」，講求團隊精神的龍舟賽已變成一個歡樂大派對！Go!Go!Paddle!Go!Go!Party!&#13;<br>&#13;<br>記者：邵超&#13;<br>攝影：副刊攝影組</p><p>瀕絕鳳艇</p><p>一直以為女子組扒龍舟等於鳳艇隊，其實船頭真係雕鳳唔係雕龍！從前唔俾女人扒龍舟，女子組就要扒鳳艇，不過現今愈來愈多女性參加，男女平等女仔都可以扒龍舟，對鳳艇需求逐漸減少。現在想見鳳艇影蹤，往沙田龍舟賽還可以看到！</p><p>源於南方</p><p>端午節龍舟賽是源於憂國憂民的屈原投汩羅江以死諫楚懷王，老百姓聞訊把糭子投入江中，避免魚蝦啄食屈原屍體，並爭相划船尋找屍體而來。近人考證早在屈原投江前，古人已有龍舟競渡送邪之習俗，並不只限於端午節。但無論如何，龍舟競渡都是起源於南方水域。</p><p>扮嘢假期</p><p>龍舟習俗</p><p>漁民信奉天后，端午前要拜神，而柴灣男人落大龍唔可以着鞋，女人勿近。古代賽前龍舟要開光點睛，競渡前要請水神、接龍船及祭江，賽後又要送水神、收龍船、謝江等。</p><p>打鑼打鼓</p><p>龍舟競渡時，假如聽不到擊鼓聲和鼓手的叱喝聲，就好似少咗啲嘢咁。通常鼓手是隊內資深扒手，節奏感和反應都要強，不過現今資歷唔再重要，女性也可做鼓手。馬師傅即替我們示範：</p><p>全船皆賊</p><p>香港以前是漁港，最初扒龍舟都是漁民，賽龍舟術語好易聽到人一頭霧水：例如所有划龍舟的人都叫「扒手」，咁即係賊！？</p><p>《水上人字典》</p><p>灣頭＝所有有河灣、有避風塘的地方，包括柴灣、赤柱、大埔、沙田、屯門、西貢、香港仔、筲箕灣、沙頭角及各離島等&#13;<br> 扒手＝槳手或划手&#13;<br> 揸抄＝舵手&#13;<br> 龍正＝只有大龍才有的職位，企立，發出指令&#13;<br> 頭鳶＝坐最頭的扒手&#13;<br> 尾鳶＝坐最尾的扒手&#13;<br> 射嚟射去＝龍舟間穿插&#13;<br> 穿過去＝過線</p><p>端午節睇龍舟</p><p>地點	時間（6月11日）	&#13;<br> 沙田城門河	7:00am-1:00pm&#13;<br> 赤柱正灘	7:45am-6:00pm	&#13;<br> 大埔海濱公園	8:30am-12:30pm&#13;<br> 屯門青山灣避風塘	8:00am-1:00pm&#13;<br> 香港仔海濱公園	9:00am-4:00pm&#13;<br> 西貢碼頭	8:00am-1:00pm</p><p>亞洲第一龍槳</p><p>混血兒Michelle老公率領的港島龍槳會攞獎牌攞到要丟的地步，他與拍檔胡國威更是亞洲唯一獲國際龍協龍槳牌照的生產商。至於Michelle就鍾意扒龍舟及夏威夷獨木舟，鍾意到放棄在加拿大做工程師！其公司Typhoon8不斷贊助及推廣扒類運動，更會設計埋專門服裝。「扒龍舟時，用手重會用埋腳力，身體與衣服會有摩擦，所以衫褲料除咗防UV，衫的內外線頭都要係平嘅，褲就會加墊，避免運動時擦傷身體。」&#13;<br> &#13;<br> 查詢：Typhoon8（28081274）</p></body></html>