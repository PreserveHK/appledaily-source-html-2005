<html><header><meta charset="utf-8"><title>「冇錢點裝修同去旅行？」<br>之之騷私伙巨鑽拒認霉美人</title></header><body><h1>「冇錢點裝修同去旅行？」<br>之之騷私伙巨鑽拒認霉美人</h1><p>關之琳前晚在灣仔會展出席手機活動，對於有周刊形容她是「霉美人」，之之指該報道寫得畸形變態，且前後矛盾。對於被指頻接工作，大小通吃，佩戴巨鑽首飾示人的之之說：「冇錢又點裝修間屋同去旅行？」</p><p>關之琳、張震、任達華及胡敏珊等前晚往灣仔會展出席Nokia8800新手機活動，並獲頒獎項。關之琳前晚穿上Gucci低胸裙，配襯私伙鑽飾，豔光四射。有周刊指之之大屋搬細屋、接工作大小通吃，形容她為霉美人，之之前晚主動逐點澄清。&#13;<br> 之之說：「我呢期真係紅！屋企裝修所以咪搬去serviceapartment暫住囉，又睇吓我會唔會搬返去（屋企）住？喺香港真係冇私隱，爭在未畀埋本紅簿仔人睇。」至於指她與馬清偉復合goodbyekiss，她沒好氣的說：「呢啲係普通社交禮儀，朋友有好多種，男男女女、老老少少，唔通面壁咩？」</p><p>「可以揀工作」</p><p>周刊又指之之頻頻接工作，大小通吃，之之則說：「我上次咪講過，𠵱家冇拖拍咪接多啲工作囉，冇錢又點裝修間屋同去旅行呀？話我買二十五蚊對襪，唔通要買二千五百蚊一對襪咩？唔通食雲吞麵又話冇錢，要餐餐食福臨門，點解要寫到咁畸形變態，佢哋根本前後矛盾。我𠵱家又冇負擔，可以揀鍾意嘅工作做，係邊做邊玩，嗱，遲啲我就會同大班朋友去歐洲玩啦。」&#13;<br> 前晚之之佩戴私伙巨鑽出席活動，她笑言自己是個愛吃魚蛋粉亦愛鑽石的女人，她說：「賺錢咁辛苦咪買嘢獎勵自己囉，本周刊都話馬生冇照顧我啦。」&#13;<br> 此外，伍詠薇及榮雪梅前晚均以性感姿態示人，伍詠薇指身穿的Gucci裙是胞兄與阿嫂推薦她買的。兄長叫伍詠薇買性感衫，夫婿會否詐型？伍詠薇說：「長兄為父呀，佢哋應該係識英雄重英雄至啱。」&#13;<br> 採訪：RitaLeung&#13;<br> 攝影：MatthewLam</p></body></html>