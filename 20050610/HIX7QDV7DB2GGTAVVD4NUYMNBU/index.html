<html><header><meta charset="utf-8"><title>品牌機王對對碰</title></header><body><h1>品牌機王對對碰</h1><p>搵部同8800有得揮嘅同級機真係好難，皆因佢嗰陣王者味實在好難搵到相似作品，以下只可搵幾個手機大牌子的重量級作品嚟畀大家參考吓。</p><p>搶手熱機SEK750i</p><p>SonyEricsson呢期最搶手嘅手機都非K750i莫屬，外形靚仔，200萬像素鏡頭加上自動對焦功能，支援高達1GB嘅MS，絕對係SE嘅代表作。&#13;<br> GSM三頻、26萬色屏幕、200萬像素鏡頭、藍芽&#13;<br> $3,880（a）</p><p>日產靚芒SHARPSX813</p><p>SHARP不嬲以靚芒起家，今次標榜原裝日本手機設計，玩扭芒之餘，重有個200萬像素、2倍光學變焦鏡頭，好多用家都忍唔住齊齊出機！&#13;<br> WCDMA/GSM三頻、26萬色屏幕、200萬像素CCD鏡頭、藍芽&#13;<br> $3,180（c）</p><p>80MB記憶體三星D508</p><p>三星D508有個26萬色嘅1.9吋靚芒，內置80MB特大記憶體，可以拍成個鐘頭短片，而且重係三星第一部支援藍芽傳輸嘅手機。&#13;<br> GSM三頻、26萬色屏幕、130萬像素鏡頭、藍芽&#13;<br> $3,680（b）</p><p>PDA手機經典O2mini</p><p>O2mini唔係第一部PDA手機，不過佢輕巧嘅身形就改變咗PDA手機一向畀人大大嚿嘅感覺，潮人們為之側目，係PDA手機嘅經典！&#13;<br> GSM三頻、6萬5千色屏幕、130萬像素鏡頭、藍芽&#13;<br> $5,280（a）</p><p>查詢&#13;<br> （a）匯phone電訊（23930789）旺角先達廣場地下G59&#13;<br> &#13;<br> （b）T-oneMobile（26289898）旺角先達廣場地下G17&#13;<br> &#13;<br> （c）數碼通（28802688）</p></body></html>