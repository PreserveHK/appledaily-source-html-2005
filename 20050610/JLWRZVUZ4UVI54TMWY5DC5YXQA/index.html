<html><header><meta charset="utf-8"><title>　　民建聯推遲黨慶 - 李八方</title></header><body><h1>　　民建聯推遲黨慶 - 李八方</h1><p>民建聯喺九二年七月十號出世，數數手指，今年踏入十三周年嘞。不過，民建聯今年罕有咁將大型慶祝會押後至七月十二號先舉行，八方記得民建聯過往嘅慶典都係有早冇遲，點解今次咁遲？民建聯副主席葉國謙就解釋，今次係為咗新的特首而延期，因為按照選舉日程，七月十號先係特首正式誕生之日，如果貿貿然將個慶典喺十號之前舉行，就唔知方唔方便煲呔，所以寧願遲啲先搞。&#13;<br> 記得喺民建聯十周年慶祝會，當時身任財政司司長嘅曾蔭權，幾乎係唯一一個冇畀面出席嘅高官；事隔三年，煲呔睇怕都唔敢再冷待民建聯，除非佢想俾啲「友好」團體狂抦啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>