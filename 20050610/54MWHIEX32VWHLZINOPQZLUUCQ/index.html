<html><header><meta charset="utf-8"><title>　　中大教院「深入協作」 - 李八方</title></header><body><h1>　　中大教院「深入協作」 - 李八方</h1><p>中大同香港教育學院噚日公布喺未來六年要搞「深入協作」，兩校將會設立工作小組研究有乜好做。其他幾間大學之間都搞緊類似「深入協作」，例如安排學生到對方學校上堂，或者相關學院合作研究等，大學教資會有額外錢畀院校搞呢類計劃。&#13;<br> 其實中大同教院地位有啲差距，中大又有自己嘅教育學院，令人諗到兩校會唔會搞合併。教院都知道會令人有咁嘅印象，所以噚日喺新聞公布中強調呢次合作絕對唔包括商議合併、唔會達致節省開支、唔會因而刪減重叠部門。&#13;<br> 教統局局長李國章三年前上任之初，就提出要中大同科大合併，當時個計劃亦包括吞併埋教院，一輪反對行動後事件先至平息。今次唔知會唔會令到啲人舊事重提呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>