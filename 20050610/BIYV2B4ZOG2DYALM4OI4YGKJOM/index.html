<html><header><meta charset="utf-8"><title>　　煲呔提名賽帶足全場 - 李八方</title></header><body><h1>　　煲呔提名賽帶足全場 - 李八方</h1><p>八方噚日撞到滙豐大班鄭海泉，順便問佢煲呔有冇叫佢捐錢，點知鄭大班好嚴肅咁話：「NoComment」八方再問多兩句，佢解釋話：「我從來唔做politicaldonation（政治捐獻）」。&#13;<br> 咁係咪即係暗示，煲呔搵佢捐錢，但佢唔打算捐呢？鄭大班就即刻叫八方唔好亂講喎！咁又真係唔好亂講，因為如果煲呔真係恢復英治舊制，鄭大班分分鐘有機會重返行政會（當年叫行政局），話佢重返，皆因鄭海泉真係做過行局議員，後嚟主權移交後，特區唔受英資玩，所以先俾佢同宗鄭耀棠取代。&#13;<br> 煲呔提名賽已經轉入直路，但係達仔同金勞詹重喺起點兩頭騰，一個星期好快過，呢場賽事認真短癮，不過，就引起廣大市民注意，八方聽講好多人打電話去競選辦，唔係踩台，而係問點先可以投煲呔一票！呢條問題等煲呔勝出之後，一定要正視吓。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>