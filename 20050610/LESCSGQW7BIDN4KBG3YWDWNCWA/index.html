<html><header><meta charset="utf-8"><title>球員被換發老脾掟水樽<br>芬蘭內訌現形教練頭痛</title></header><body><h1>球員被換發老脾掟水樽<br>芬蘭內訌現形教練頭痛</h1><p>芬蘭前晚主場鬥荷蘭輸波不特止，睇嚟重輸埋風度及士氣！話說芬蘭喺下半場先後換出中場泰尼奧及艾林文高，兩人行出場都怒掟水樽發晒老脾；我求大俠就覺得兩人當晚表現唔差，尤其艾林文高更係生猛非常，最後都要被換出，難怪唔忿氣。經此一役，睇嚟教練梅里倫有排頭痛。</p></body></html>