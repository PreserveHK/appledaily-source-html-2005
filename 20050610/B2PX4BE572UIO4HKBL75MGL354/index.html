<html><header><meta charset="utf-8"><title>快樂煮教1：<br>唔好紮咁緊糭之包好睇</title></header><body><h1>快樂煮教1：<br>唔好紮咁緊糭之包好睇</h1><p>這是一個快樂的早上，我們一班「快樂煮教」會員齊集煤氣烹飪中心，跟導師Pauline學三款不同包糭法，為明日端午節作好準備！原來Sylvia、Summer、冰姐、歡姐及鄭Auntie都是第一次包糭，結果有人氣定神閒、有人倒瀉籮米、有人水草打結……幸好都能順利完成，開開心心帶糭回家！&#13;<br>&#13;<br>記者：陳珮娟&#13;<br>攝影：陳陶鈞&#13;<br>示範：PaulineWong&#13;<br>鳴謝：煤氣烹飪中心（25761535）&#13;<br>地址：禮頓道77號禮頓中心地庫</p><p>處理糭葉</p><p>包一隻糭除用料，最重要便是那層葉和紮糭用的水草。Pauline說應先煲一煲水，水滾後放入糭葉烚30-45分鐘，烚水草則時間較短，可待最後才加，否則變霉。糭葉烚好後，用布順紋抹乾、再修剪葉頂及葉腳較硬部份，便可用濕布蓋着備用。</p><p>五彩紅豆糭</p><p>自製價$40/6隻&#13;<br> 容易度：★★★★&#13;<br> 五彩紅豆糭其實是Pauline在「萬同為公益」活動中品嘗過的中學生作品，加上潮興健康食品，所以Pauline在餡料中稍加改動，介紹給大家。而這種三角體包糭方法最容易，最啱初學者！</p><p>有料到（6-8隻份量）&#13;<br> 白糯米360克、紅豆60克、綠豆60克、眉豆60克、開邊綠豆60克、粟米80克、糭葉24片、水草12條&#13;<br> &#13;<br> 調味料：鹽1.5茶匙、糖1.5茶匙、湯2湯匙&#13;<br> &#13;<br> 煮教金句：&#13;<br> 紮糭時別紮得太緊，因烚熟後會膨脹，所以紮糭時要預留一點空間。</p><p>南瓜甜糯米糭</p><p>自製價$35/6隻&#13;<br> 容易度：★★1/2&#13;<br> Pauline說不用南瓜，也可改用芋頭、紫心番薯作餡，味道一樣清新特別！不過這個像金字塔般的包糭法，我覺得難度都幾高㗎！</p><p>有料到（6隻糭份量）&#13;<br> 白糯米500克、南瓜肉100克、糭葉24片、水草12條&#13;<br> &#13;<br> 調味料：糖1湯匙、油1湯匙&#13;<br> &#13;<br> 煮教金句：&#13;<br> 包糭時要放餡料在糭葉滑身那邊，這樣烚了便不會黏實糭葉。</p><p>蓮蓉鹼水糭</p><p>自製價$60/10隻&#13;<br> 容易度：★★★&#13;<br> Pauline說包鹼水糭最重要的地方是鹼水糭與米比例一定要掌握得好，而且鹼水要新鮮買新鮮用，儲存太久的鹼水會變質，令到味變得怪怪！</p><p>有料到（10-12隻份量）：&#13;<br> 糯米640克、水2湯匙、油4湯匙、蓮蓉160克、威化紙12片、糭葉48片、水草24條&#13;<br> &#13;<br> 煮教金句：&#13;<br> 油要在包糭前才放，因為若先放油，米會被油包裹，水便入不到糯米內。</p><p>糭有嘢講</p><p>陳襯歡：我鍾意鹹肉糭，我會加五花腩同五香粉。&#13;<br> Pauline：都包得唔錯，但紮得鬆咗少少。&#13;<br> &#13;<br> Sylvia：返屋企會試吓包鹼水糭，重會教埋媽咪。&#13;<br> Pauline：佢包啲糭都幾有型，但手藝仍欠一點點。&#13;<br> &#13;<br> 鄭錦冰：幾好玩吖！我就鍾意加啲生果，如水蜜桃做餡。&#13;<br> Pauline：Auntie呢個尖頂部份做得好靚。&#13;<br> &#13;<br> 李子冰：以前未試過包糭，難度好高！&#13;<br> Pauline：糭身包得緊咗啲，但整體都唔錯。</p><p>Summer：唔好話包糭，平時連煮飯都唔會啦！&#13;<br> Pauline：佢啲糭包得好靚，唔似第一次包。</p></body></html>