<html><header><meta charset="utf-8"><title>LondonJon手記：紅藍對唱　愛恨分明</title></header><body><h1>LondonJon手記：紅藍對唱　愛恨分明</h1><p>歌，其實無話一定要喺場波踢緊嘅時候唱。上個星期日專程去咗睇曼聯主場對車路士場波。喺下午兩點半，球迷從四方八面向球場進發，地鐵站口或巴士上一早已經有曼聯迷唱到聲都沙埋。作客球迷通常都同主場球迷分道而行，如果咁好彩俾你見到有個車仔嘅盲頭烏蠅飛咗去紅魔球迷入口處，你就可以見識到英式木人巷啦！&#13;<br> 球證笛聲一響，球賽立刻展開。正所謂頭威頭勢，紅魔迷又點會放過一挫敵方球迷銳氣嘅機會呢？「GlorygloryManUnited,GlorygloryManUnited,andtheRedsgomarchingononon!」車仔球迷出晒名唔輸得，還以顏色：「WeallfollowtheChelsea,overlandandsea…。」</p><p>唱好唱衰還看朗尼</p><p>曼聯嘅肥仔朗尼突然在三十碼放個冷箭，緊緊貼柱出界。死硬派主場fans拍爛手掌大唱：「WelovuRooney,wedo.WelovuRooney,wedo.Oh,Rooneywelovu!」車仔上季同曼聯爭朗尼，爭唔到之後因愛成恨：「Rooney,gotamonkeyface,Rooney,gotamonkeyface…。」&#13;<br> 其實現場睇波，比數未必係最重要。同當地球迷一同參與其中，感受這種愛恨分明嘅睇波文化，比起每逢周末賽後check完比數就瞓覺嘅球迷，肯定enjoy更多！&#13;<br> 電郵：londonjon1225@yahoo.co.uk</p></body></html>