<html><header><meta charset="utf-8"><title>恭碩良助其士宣傳</title></header><body><h1>恭碩良助其士宣傳</h1><p>其士自從買咗PacificCoffee經營權後，佢哋講過，因為睇好本地咖啡店嘅前景，希望日後繼續喺香港拓展飲咖啡嘅文化，之不過，點樣做就一直唔見佢哋講。&#13;<br> 原來佢哋近日搵咗創作人恭碩良，喺幾間人流較多嘅舖頭入面，搞小型音樂會，實行以歌會友，一邊聽歌、一邊飲咖啡，唔係酒吧嗰隻。&#13;<br> 咖啡店向來鍾意播Jazz，佢哋就一反傳統，聽講反應重幾好㖭。</p></body></html>