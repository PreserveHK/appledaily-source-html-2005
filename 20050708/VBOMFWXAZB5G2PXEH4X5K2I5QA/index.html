<html><header><meta charset="utf-8"><title>　　放暑假哈哈笑 - 李八方</title></header><body><h1>　　放暑假哈哈笑 - 李八方</h1><p>噚日立法會舉行今個會期最後一次會議，諗起可以放個悠長假期，議員心情都特別靚，辯論期間重成日偷偷傾偈，真係放假心切。宣布散會嘅時候，大班就帶頭拍枱，表示對議會嘅尊重，成班白鴿黨就跟住一齊拍，令到休會前嘅會議笑聲處處。&#13;<br> 馬丁噚朝都好開心，點知晏晝就收到英國地鐵爆炸消息，唔多唔少都有啲煩，事關佢個囝囝Joey九月就要返英國讀碩士，不過馬丁話唔驚得咁多，因為恐怖襲擊全世界都會有，唔通怕咗啲恐怖分子唔去英國，俾佢哋得逞咩。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>