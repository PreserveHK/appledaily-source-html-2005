<html><header><meta charset="utf-8"><title>　　退休湊女 - 李八方</title></header><body><h1>　　退休湊女 - 李八方</h1><p>香港航海學校校長徐耀光（白衣左四）今年八月底就會告別做咗六年嘅校長生涯，校方噚晚為佢舉辦咗榮休典禮。徐校長致辭話，六年時間話長唔長，話短唔短，學校已經成功轉型為主流化中學。佢重話作為校長，只係一個過客，雖然佢嘅工作未完，但相信佢嘅接班人、老師同同學都會繼續佢嘅工作。徐校長又同八方講，佢唔係同其他老師唔咬弦或者表現欠佳而提早退休。佢話喎，八年前五十歲唔做總警司，已經諗住退休，𠵱家再退休，係因為屋企人詐型，佢要多啲湊兩個女。佢重話嚟緊九月會陪十四歲嘅大女去英國讀書。至於新校長人選，校方遲啲就會公布。&#13;<br> 梁祖彝攝&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>