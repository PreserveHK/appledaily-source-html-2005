<html><header><meta charset="utf-8"><title>港島四灘三點妹碧波防水Talk</title></header><body><h1>港島四灘三點妹碧波防水Talk</h1><p>天氣熱辣辣，最好梗係去沙灘玩餐飽、睇餐飽！想有影有聲有色，梗係要帶齊裝備！𠵱家啲CD機、收音機、相機都已經推出晒防水版，落到沙灘就唔使驚整濕弄壞，重可以帶埋佢哋投入碧波中。今次我哋橫掃港島區四大沙灘問勻十幾位三點式靚女，到底佢哋最想要咩防水裝備？&#13;<br>記者：馬慶武&#13;<br>攝影：陳智良&#13;<br>Models：Katie、Bonny</p><p>防水有話兒</p><p>防水音響沙灘爆機</p><p>好多沙灘仔女都會帶CD機或收音機去海灘，擺喺側邊大大聲播勁歌。不過游完水上嚟周身濕晒，防水嘅CD機同收音機就最啱喇。重有可以浸入水中的CD機，帶埋上浮床上面聽歌都得！</p><p>防水喇叭盒（$399/a）</p><p>粉紅色加士多啤梨圖案，啱晒可愛美少女，兩個圓形喇叭重可以拆出嚟獨立使用。</p><p>入水2米CD機（$860/a）</p><p>浸入水中都唔怕壞嘅CD機，最正係可以帶埋上浮床邊聽歌邊曬太陽。不過建議搵條繩縛喺手上穩陣，因為部機只係防水，唔會浮水。</p><p>吹氣浮水喇叭（$299/a）</p><p>Pioneer出品，吹氣後可以浮喺水面，而且音樂唔只喺水面大大聲播，連水底都可以聽到。</p><p>海豚收音機（$288/a）&#13;<br></p><p>海豚造型收音機雖然唔可以浸落水，但濺濕都唔會壞。</p><p>防水收音機（$238/a）</p><p>橙色機身夠搶，防水但唔可以浸入水中。</p><p>防水DC殼　瞄準水着</p><p>想去沙灘影水着靚相，又唔想喺沙灘上乾曬咁悶，就可以買一啲加喺相機外面嘅防水殼喇！唔使濕水時除咗個殼就好似普通數碼相機咁細細部，到要落水時加個殼，又即刻Pro晒，潛入水底40米影靚相都得！</p><p>今季熱賣防水殼&#13;<br>&#13;<br>專業之選：Olympus7070專用防水殼（$1,550/b）</p><p>對應710萬像素嘅7070型號，屬專業潛水拍攝裝備，重可以加防水閃燈，係潛水發燒友嘅必然之選。</p><p>NikonS1專用防水殼（$1,490/b）</p><p>比較輕便，最啱帶埋落水，邊游邊影濕身水着。</p><p>CanonIXUS2/2S專用防水殼（$1,180/b）</p><p>熱門DCIXUS嘅防水殼，而且價錢亦係最平。</p><p>a)JCShop（31022783）&#13;<br> 銅鑼灣時代廣場833號舖&#13;<br> 　&#13;<br> b)數碼動力（23846698）&#13;<br> 旺角星際城市2樓201號舖</p></body></html>