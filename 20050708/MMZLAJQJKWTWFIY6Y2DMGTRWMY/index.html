<html><header><meta charset="utf-8"><title>$1,480平玩1GBPMP</title></header><body><h1>$1,480平玩1GBPMP</h1><p>好多人都認為MP3機大勢已去！唔係話佢冇人買，而係價錢鬥得賤，生產同代理嗰邊變得冇乜水位，加上差不多人手一隻，真係難復當年「去貨」之大勇！</p><p>腦場人普遍認為下一轉「風頭躉」，將會落在PMP身上！好似最近新返嘅SPEEDMV-1，價錢同MP3機相若，但可以播片又睇相，俾你出機揀邊部喇？MV-1小巧如一部手機，機面配置有一個1.8"TFTLCD，行65,000色（128×160），睇戲播片，都算應付有餘，基本對應AVI、ASF、WMV，不過入片之前，要用跟機專用軟件轉為「MMF」格式，稍微麻煩，不過尚可接受；影像播放功能亦叫全面，對應BMP、GIF、PCX、JPEG，可以當做流動相簿，此外佢亦玩埋流動音樂，玩齊市面主流嘅MP3、WMA、OGG、ASF、WAV格式，512MB賣$1,180、1GB都係做$1,480真係幾抵玩！&#13;<br> &#13;<br> ANA（27203983）</p></body></html>