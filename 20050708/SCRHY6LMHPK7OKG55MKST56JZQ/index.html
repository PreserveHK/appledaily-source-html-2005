<html><header><meta charset="utf-8"><title>　　星島出《頭條日報》 - 李八方</title></header><body><h1>　　星島出《頭條日報》 - 李八方</h1><p>星島新聞集團終於公布會喺下周一開記者會，講吓佢哋嗰份全港最大嘅免費日報。份報紙叫《頭條日報》，同港台節目《頭條新聞》有啲相似。&#13;<br> 為隆重其事，集團主席何柱國會親自出席記者會。至於《頭條日報》社長由集團行政總裁盧永雄兼任，而總編輯亦會由《星島日報》總編輯蕭世和兼任。八方好奇，星島所指《頭條日報》會成為全港最大嘅免費日報所指為何，若果係發行量，市場真係會有一番動盪。事關《都市日報》現時銷量逾三十萬份，施永青嗰份《AM730》就話會印十萬份，若果《頭條日報》要做最大，印逾三十萬份，咁即係個市場會有成七十萬份免費報紙？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>