<html><header><meta charset="utf-8"><title>　　民建聯怕被煲呔吞併 - 李八方</title></header><body><h1>　　民建聯怕被煲呔吞併 - 李八方</h1><p>煲呔話開設政務助理，各方就估計民建聯會至少有兩個位，搞到民建聯好似好巴閉咁，重俾人話佢哋同煲呔有政治交易。不過，民建聯中人就同八方呼冤，踢爆煲呔只係想藉此搞番個政府黨，長遠只想公務員治港，屆時民建聯等同被吞併，點會係益佢哋。原來煲呔一直認為公務員處理政治係handicapped（有缺陷），所以好想搵番識搞政治嘅人幫自己，而呢班人梗係嚟自公務員就最好啦，因為公務員個個都係精英。&#13;<br> 煲呔希望透過政務助理，畀條捷徑啲年輕政務官，唔使太長時間就撈到個D2位番嚟。做一段時間，儲夠子彈，就推佢哋參加立法會選舉，屆時安排啲官員站吓台，應該攞到幾個議席。當喺議會都建立咗自己班底，又使乜民建聯去保皇呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>