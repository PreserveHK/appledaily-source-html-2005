<html><header><meta charset="utf-8"><title>　　田二少整頓英中有因 - 李八方</title></header><body><h1>　　田二少整頓英中有因 - 李八方</h1><p>「田二少」田北辰負責搞嘅中學教學語言同升中機制諮詢文件，唔止得罪全部英中，一眾想入英中嘅家長都睇怕唔會放過田二少。點解田二少咁想整頓英中呢？原來同佢嘅學生時代有關，佢噚日話以前讀拔萃男書院時，中三時嗰位生物科教師英文好水皮，淨係識得叫大家抄黑板上面寫嘅嘢，佢成年都聽唔明嗰位老師講乜。&#13;<br> 不過，田二少並沒有放棄英中，佢四個仔女都入咗英中讀咗幾年，之後去埋外國升學。不過後來佢話好後悔，因為發現四個仔女嘅中文麻麻，佢都感慨話：「太早出外（讀書），中文係好難學好。」唔知其他送仔女去外國留學嘅高官，又會點諗呢？&#13;<br> 另外，理工大學將會喺今個月底，向十三位社會人士頒發榮譽院士銜頭，其中一位係衞生福利及食物局局長周一嶽。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>