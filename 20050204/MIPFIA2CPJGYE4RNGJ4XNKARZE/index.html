<html><header><meta charset="utf-8"><title>　　李卓人尼泊爾報平安 - 李八方</title></header><body><h1>　　李卓人尼泊爾報平安 - 李八方</h1><p>職工盟的立法會議員李卓人，上星期去尼泊爾參加工會組織國際會議，但該國政局突然生變，全國進入緊急狀態，首都加德滿都一切對外交通同通訊都被截斷封鎖，李卓人有幾日失去聯絡，阿人噚日終於致電回港報平安，並話已訂咗星期日嘅機票，若一切順利應可喺同日返港。&#13;<br> 阿人又同職工盟人員話感謝香港傳媒關心，有關佢身處尼泊爾嘅報道出街之後，保安局立即聯絡當地嘅中國領事館了解佢嘅安危，領事館人員更專誠去酒店搵佢，佢對有關方面照顧表示感謝，職工盟中人戲言呢次可能係支聯會副主席首次同中國官員嘅正式接觸。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>