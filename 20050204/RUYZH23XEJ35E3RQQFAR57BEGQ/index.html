<html><header><meta charset="utf-8"><title>被控傷人蓮莎露夏恩喪蒲夜店</title></header><body><h1>被控傷人蓮莎露夏恩喪蒲夜店</h1><p>美國偶像蓮莎露夏恩（LindsayLohan）呢排好黑仔，佢去年八月曾經駕車傷人，𠵱家兩名傷者入稟控告蓮莎對佢哋造成長期嘅身心創傷，向佢追討賠償。另外，蓮莎又被指工作態度唔好，佢拍緊新片《JustMyLuck》嗰陣成日遲到同玩失蹤，佢雖然以唔舒服為藉口，但就被人發現走咗去夜店喪蒲。</p></body></html>