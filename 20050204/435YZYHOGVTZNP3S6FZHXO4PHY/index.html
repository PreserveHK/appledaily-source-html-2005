<html><header><meta charset="utf-8"><title>　　工商旅遊界多謝災區救援隊 - 李八方</title></header><body><h1>　　工商旅遊界多謝災區救援隊 - 李八方</h1><p>南亞海嘯令到好多香港人身陷災區，港府就先後派出咗二百幾人嘅救援隊，到災區協助災民。雖然有人批評政府後知後覺，又覺得政府無功而還，但點都好，支援隊伍嘅人員都有熱心助人嘅精神，本港嘅工商旅遊界噚晚就舉辦致謝會，向佢哋致謝。&#13;<br> 到場嘅保安局首席助理秘書長蘇家碧就話，政府對港人喺海外遇事嘅救援機制，以前一直都係處理啲較細嘅事件，冇顧及到大型災難，佢哋會改善喎。希望政府真係可以經一事、長一智啦！&#13;<br> （圖）工商旅遊界噚晚搞咗個致謝會，多謝港府二百幾位同事到南亞海嘯災區協助受災港人。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>