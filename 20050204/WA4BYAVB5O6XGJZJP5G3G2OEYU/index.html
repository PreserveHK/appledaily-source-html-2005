<html><header><meta charset="utf-8"><title>　　夏佳理扮財神𠱁長者 - 李八方</title></header><body><h1>　　夏佳理扮財神𠱁長者 - 李八方</h1><p>馬會主席夏佳理認真落力，噚日為咗向班長者義工表示敬意，喺跑馬地馬場扮財神，向二百四十位長者派發由馬會員工親手製造嘅「壓歲包」，又親自落廚做湯圓。&#13;<br> 出席噚日午宴嘅長者嚟自二十六間社會服務機構，其中三十一位超過八十歲，仍然活力充沛，積極參與社會服務，夏佳理重特別向最年長嘅黃金女士拜年（圖），黃女士今年已經九十歲，佢嘅信念係做人最緊要活得開心，幫到人更開心。&#13;<br> 而馬會副主席陳祖澤就同一位八歲小妹妹合唱粵曲「鳳閣恩仇未了情」，贏得長者嘅喝采。&#13;<br> 馬會提供圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>