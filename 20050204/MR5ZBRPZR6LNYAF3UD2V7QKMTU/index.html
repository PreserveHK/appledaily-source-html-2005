<html><header><meta charset="utf-8"><title>電腦新產品：快過桌面電腦33%<br>acer最強Sonoma影音王</title></header><body><h1>電腦新產品：快過桌面電腦33%<br>acer最強Sonoma影音王</h1><p>上星期Intel才正式公布最新CentrinoMobileTechnology（Sonoma）平台，讓筆記簿電腦效能同表現都更進一步追貼桌面電腦，而各大廠商當然第一時間表示將推出Sonoma筆記簿電腦，其中acer嘅Aspire1690原來已經整裝待發，從規格機能之強更擺到明針對一班機迷同多媒體玩家而設計，可以話係一部流動Desktop！&#13;<br>&#13;<br>記者、攝影：許福合&#13;<br>ImageGirl：Ana</p><p>由Intel推出嘅Centrino電腦，已有一段時間，新嘅Sonoma平台相比之下，更快更強當然係用家所預期，不過亦可見到好多於桌面電腦才剛普及功能，Sonoma已經具備當中，例如PCIExpress同雙管道DDR記憶體，剛成為DIY玩家基本要求，使用Sonoma平台嘅Aspire1690就已經具備埋，加埋新一代PentiumM處理器740（時脈速度1.73GHz），換上更大2MB快取記憶體同533MHz滙流排，據官方資料提供，當處理器全面運作時，傳輸率可提高33%，同桌面用處理器差距進一步收窄，筆記簿電腦將可應付更多工作同用途，而Aspire1690除「跑」得快外，多媒體能力亦相當之強。</p><p>雙層燒錄D9碟</p><p>Aspire1690於3D遊戲表現亦相當之出色，用上PCIExpress介面嘅ATIX6003D顯示卡；以往用Notebook打機，窒吓窒吓嘅情況應可消失，而且圖像夠「實」同Sharp，效果相當唔錯！對AV玩家嚟講，Aspire1690所使用嘅靚芒更係焦點所在，15.4吋16:10闊屏幕，配合CrystalBrite鏡面設計，亮度達200至300nits，加埋足夠對比度，室外使用亦可清楚見到畫面。由於桌面空間夠大，於是特別內置一套《GridVista》軟件，可按需要分割桌面空間使用，可同時開啟多個視窗工作，又不會造成混亂，算係幾特別嘅實用程式。而光碟機為最近新興嘅雙層DVD±RW燒碟機，可一碟燒盡8.5GB容量資料（D9制式），一碟可收錄更多電影或檔案資料。</p><p>介面種類應有盡有</p><p>雖然Aspire1690屬於All-In-One式電腦，不過以同類機種比較，亦算相當薄身，無一般大大嚿嘅感覺，玩開DV嘅用家，更可以經IEEE1394輸入影片燒錄成DVD光碟，可以話娛樂實用兼備！另外，機身右邊更設有4合1讀卡器，支援SD/MMC/MS/MSPro記憶卡，方便過相或與PDA交換資料之用，要更方面一啲，可使用無線網絡，Aspire1690提供有802.11b/g及藍芽，機身上更特別設有SignalUP技術，可加強無線網絡接收效率，上網可以玩得更爽快過癮。</p><p>新機多面睇</p><p>PROFILE</p><p>處理器：P-M740（1.73GHz）&#13;<br> 記憶體：512MBDDR333&#13;<br> 硬碟：60GB&#13;<br> 屏幕：15.4吋（16:10）&#13;<br> 無線上網：802.11b/g&#13;<br> 作業系統：WindowsXP家用版&#13;<br> 體積：364×279×33.9-38.9mm&#13;<br> 重量：2.95kg&#13;<br> &#13;<br> acerHK&#13;<br> 查詢電話：25280233</p></body></html>