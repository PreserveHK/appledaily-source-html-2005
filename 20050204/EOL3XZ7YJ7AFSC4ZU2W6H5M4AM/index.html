<html><header><meta charset="utf-8"><title>目擊兇案廿多食客「大逃亡」</title></header><body><h1>目擊兇案廿多食客「大逃亡」</h1><p>「當時嗰個場面真係好亂，廿幾人衝過嚟，叫我快啲走，我唔知乜事，惟有跟住走，後尾先至知道原來殺咗人。」住在愛民邨已三十多年的黎先生，雖然沒有目擊槍手殺人的經過，但在描述「大逃亡」經過時，顯得十分緊張。&#13;<br> 黎先生向記者說，昨天傍晚六時半，他獨自一人下樓，往昭民樓對開的熟食市場買東西，當他走到門口時，便聽到市場內不停有人大叫：「快啲走，快啲走啦。」他一時不知所措，突然間，二十多人從街市內撲出，有人拍打他的肩膀說：「走啦，快啲走啦，開槍呀！」他下意識跟着各人向商場方向跑去。&#13;<br> 「啲人跑到商場，個個彎晒腰，喘晒氣，有人同我講，頭先有人喺「冬菇亭」（熟食市場）開槍，殺咗個人，千祈唔好行過去。」黎先生說，他聽到「開槍殺人」後倒吸了一口涼氣，全身都緊張起來。&#13;<br> 另一名上址居民黃伯向記者說，他在一九七三年愛民邨開始入伙時搬至，並看着對面的何文田警署興建，他說：「間差館起咗之後，一係冇嘢發生，好太平，一係就大大鑊。」&#13;<br> 黃伯說，他記憶猶新的一次是二十年前，愛民邨一間金行遇劫，警員與械劫集團的劫匪駁火，結果兩名悍匪一死一傷，當時的場面怵目驚心。&#13;<br> 本報記者</p></body></html>