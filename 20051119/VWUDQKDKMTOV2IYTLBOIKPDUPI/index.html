<html><header><meta charset="utf-8"><title>肥媽馬車咀老公</title></header><body><h1>肥媽馬車咀老公</h1><p>肥媽噚日去咗跑馬地馬場舉行「肥媽與你歡天喜地大派對」，同時亦慶祝自己嘅個人網站「肥媽天地」成立，而肥媽嘅家人同許冠文等噚日都到場支持肥媽。而為咗實現肥媽嘅夢想，主辦單位就準備咗架馬車嚟圓肥媽嘅美夢，肥媽嘅老公重喺馬車上全程護花，又錫錫老婆，搞到肥媽喜極而泣。</p></body></html>