<html><header><meta charset="utf-8"><title>菜肉魚之食住上：<br>中環豪Set癲　鵝肝行先</title></header><body><h1>菜肉魚之食住上：<br>中環豪Set癲　鵝肝行先</h1><p>我一向堅持食飯要落銅鑼灣，蒲吧要去中環的原則，因為一直認為中環消費太過高，食餐晚飯閒閒哋都要成千蚊，唔化算。直至最近，這個原則開始出現動搖，因為我發現原來中環的高級食肆，也會像時裝店一樣，在轉季時分大減價，今次分別找來西、日兩間餐廳，以後食完飯再蒲吧可以一站過。&#13;<br>記者：黃婉冰&#13;<br>攝影：譚盈傑&#13;<br>Model：Irene</p><p>4道菜$295</p><p>主打摩登fusion西菜的Mezz在晚餐時段推出抵食setdinner，共四道菜的晚餐現在只需$295/位（原價$475）。由頭盤到甜品，每款都是在menu中特別挑選出來，有備受客人歡迎的菜式，亦有招牌菜，而且碟碟都份量十足，胃口小一點都未必食得晒。</p><p>頭盤（2選1）</p><p>香煎法國鵝肝&#13;<br> 泰式青檸汁減輕鵝肝油膩感，微辣香甜。另有黑菌伴波羅門沙參、松子茸選擇（後）。</p><p>餐湯（2選1）</p><p>意南瓜茸湯&#13;<br> 伴有薯絲和甘笋絲的南瓜茸，滑溜香甜。&#13;<br> &#13;<br> 花椰菜紅葱湯&#13;<br> 用腍的花椰菜茸煮成，湯面是加了意大利醋的紅葱。</p><p>主菜（3選1）</p><p>蟹肉青貝意粉&#13;<br> 用上鮮蟹肉和法國青鮮口煮意粉。&#13;<br> &#13;<br> 香草燒羊架配暖香芝士汁&#13;<br> 選用澳洲prime羊架，濃而不膩。&#13;<br> &#13;<br> 燒浸鱸魚配香薯千層餅&#13;<br> 鱸魚起骨煎香，配以打成泡的龍蝦汁令魚味更濃。</p><p>甜品（2選1）</p><p>蛋白雜莓甜餅&#13;<br> 甜脆的焗蛋白淋上雜莓汁、桑莓雪葩和鮮花。&#13;<br> &#13;<br> 焦糖香蕉撻配呍呢拿雪糕&#13;<br> 焗千層酥皮、面層鋪滿薄片香蕉，連同雪糕入口，一香一滑。</p><p>Mezz（25238989）&#13;<br> 地址：中環遮打道10號太子大廈閣樓M20-M28號店&#13;<br> 營業時間：星期一至六上午11時半至晚上10時半，星期日及公眾假期休息&#13;<br> 供應時間：即日起至12月31日（星期一至六晚餐時段）。</p><p>$338/2人日式鐵板樣樣有</p><p>在有質素的日本餐廳食一餐，叫一碟魚生拼盤再加碟鐵板燒，埋單隨時過二百蚊，最近Miso就在晚市推出了一個二人套餐，前菜、小食、烏冬、魚生拼盤、鐵板燒樣樣食齊，埋單四百有找，散叫就要約$500，鐵板燒還可在十款中自選兩款，最啱拖友放工撐枱腳。</p><p>鐵板煎珍寶大蝦&#13;<br> 虎蝦一斤只得三隻，非常巨型，剝殼煎香伴以紅椒、青瓜、日本黃蘿蔔粒，蝦肉爽口。&#13;<br> &#13;<br> 鐵板煎鵝肝&#13;<br> 鵝肝選用法國最頂級的，配以鮮果粒和火龍果、橙肉、白酒煮的汁，啖啖果香。</p><p>Miso（28458773）&#13;<br> 地址：中環怡和大廈地庫15號店&#13;<br> 營業時間：星期一至六11:30am-10:30pm，星期日及公眾假期休息。&#13;<br> 供應時間：星期一至五晚市，星期六午市及晚市。</p><p>食客都話抵</p></body></html>