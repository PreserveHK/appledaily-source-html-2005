<html><header><meta charset="utf-8"><title>電腦新產品：hpcompaqB2800<br>罕見牛奶白可愛登場</title></header><body><h1>電腦新產品：hpcompaqB2800<br>罕見牛奶白可愛登場</h1><p>白就要激白！係經常聽到嘅化妝品廣告台詞，今次hpcompaq亦來大玩激白，推出首部牛奶白機身Notebook－－CompaqPresarioB2800，剛好呢幾日天氣轉涼，真係好有冬日Feel，夠晒Cool！如果重嫌唔夠喉，可以加碼配埋部白色打印機Deskjet5440，望落都已經夠涼快！&#13;<br>&#13;<br>記者：許福合&#13;<br>攝影：陳偉強&#13;<br>ImageGirl：Yuki</p><p>IT產品美白經典之作，當然首推iPod嘅牛奶白啦，雖然之後見唔少產品想食住iPod呢個白色熱潮，不過出來效果總覺大為不同，今次呢部hpcompaqB2800就係少有真正嘅純白Notebook！</p><p>奶白機身不反光</p><p>hpcompaqNotebook一向都以黑或銀色為主，今次B2800係首次換上新款「色」，全機身用上奶白色，並非一般Notebook換個顏色殼就了事，即使內櫳亦襯到絕，鍵盤淺灰白色設計，夾埋機身外觀真係相當唔錯，一啲都無馬虎，而機面更係常見鋼琴面設計，不過比一般黑色機就好用得多，至少唔使隨身帶住塊布用嚟抹手指模咁煩，而機面雖屬令面設計，但唔反光，打理上簡單又方便，相信使用一段長時間後，仍可保持光鮮外表。個樣設計得咁正，當然要拎出街晒一晒，拎上手B2800一啲都唔覺大嚿，只重2.15kg，機身又夠薄，合埋之後只有1.3吋，可以放入公事包攜帶，絕對唔阻碇！此機外觀上更不能不提採用淺紫色操作指示燈，襯埋白色機身，真係至Cool至型！</p><p>14"屏幕藍芽無線</p><p>B2800使用14吋屏幕，可惜只係傳統4：3比例，無用到闊屏幕設計，不過並無影響畫面質素，選用嘅BrightView屏幕，光度充足，一般文書處理自然足夠有餘，即使係挑戰屏幕質素嘅DVD播放，亦有一定水準，層次感十足，而打機方面，內置嘅ATiRADEONX600SE亦可滿足機迷要求，最特別係此卡特設有Var-Bright功能，可控制調節屏幕亮度及慳電技術，有助延長電腦嘅操作時間。&#13;<br> 儲存方面，基本就設有80GB硬碟，另外還配有兼容性最高嘅DVDMulti燒碟機，可燒任何DVD之餘，更可雙層燒錄8.5GB資料，資料備份方面全無問題。網絡方面兼容性亦非常全面，有齊802.11b及g，另外亦可經藍芽1.2與手機或耳筒接駁，夠晒方便。</p><p>同場加映：Deskjet5440小白Printer</p><p>有白色Notebook，梗係要搵埋部白色Printer，放喺屋企先叫合襯，雖然呢部Deskjet5440使用嘅白色機略帶灰色，不過灰白加奶白，又出奇地合襯。Deskjet5440屬於入門級機種，具備PhotoREt4「叠彩32」層叠色打印技術，最高解像度可達4,800×1,200dpi及以6色打印，每分鐘可達22頁黑白文件及21頁彩色文件，兼且有埋USB插頭，可直駁印相，功能都算齊全，售價$588，幾抵玩！&#13;<br> &#13;<br> 規格：4,800×1,200dpi、六色打印、防褪色</p><p>Profile&#13;<br></p><p>處理器：PentiumM處理器750(1.86GHz)&#13;<br> 記憶體：512MBDDR&#13;<br> 硬碟：80GB&#13;<br> 光碟機：雙層DVDMulti&#13;<br> 顯示卡：ATiMobilityRADEONX600SE&#13;<br> 體積：12.2"×10"×1.3"&#13;<br> 重量：2.15kg&#13;<br> hpcompaq（800938833）</p></body></html>