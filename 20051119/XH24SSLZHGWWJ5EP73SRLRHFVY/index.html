<html><header><meta charset="utf-8"><title>今日開倉：X-Large短袖Tee$160兩件潮友破硬財</title></header><body><h1>今日開倉：X-Large短袖Tee$160兩件潮友破硬財</h1><p>開始秋涼，氣溫急跌至二十度。但其實香港地，秋冬有過半日子都係二十零度，短袖Tee加件呢兩季勁興嘅夾棉背心、一件Vintage牛仔褲，就已經簡單又有型。Phase0.2聽日起開倉，打頭陣有街牌班霸X-Large同Fuct。Fuct沉寂咗好幾季，今季重振聲威，推出的Tee連滾石樂隊超型老鬼KeithRichard都着！Phase0.2馬上引入，今次新貨一樣7折益潮友。&#13;<br>&#13;<br>記者：葉靜君　攝影：伍慶泉　Model：Patrick</p><p>這兩季㗎仔勁煲Vintage熱潮，配合龜背/夾棉背心熱，出現了一系列洗水夾棉背心，洗水啡色感覺非常冬天，厚厚棉質夠保暖。難得係只賣$160，抵。Fuct黃色短袖Tee係品牌今季重點新作，人像圖案咁熟口面，咦，咪就係年輕版KeithRichard？難怪連老鬼KeithRichard都親自示範！&#13;<br> &#13;<br> 夾棉背心&#13;<br> 原價：$420開倉價：$160&#13;<br> Fuct黃色人像T恤&#13;<br> 原價：$240開倉價：$160</p><p>Fuct翻生新貨七折</p><p>早三四年Fuct都算係街牌班霸，沉寂一排，今年個勢勇猛得多。同X-Large相似，美式街牌風格都係將時興事物，順手拈來成為自己的潮流元素。今季被玩事物有吹氣娃娃、納粹、卡通、鹹蛋超人等等。&#13;<br> &#13;<br> 原價：各$240&#13;<br> 開倉價：各$160</p><p>Savier風褸</p><p>$100件風褸，買本地牌子都唔得。Savier以出滑板鞋為主，唔係雜牌嘜，風褸以薄棉料製成，防水防風，品質有保證。&#13;<br> &#13;<br> 原價：$399&#13;<br> 開倉價：$100</p><p>X-Large短袖Tee$160兩件</p><p>貪新鮮可以揀Fuct，要平就可以揀X-Large，始終係美國街牌一哥，$160兩件真係街邊貨價錢，買嚟當睡衣都抵！玩Print爐火純青，一系列圖案包括變形俠醫、Sexy豹紋等等，今次開倉以佢最筍。&#13;<br> &#13;<br> 原價：$240&#13;<br> 開倉價：$160/2件</p><p>本地街牌價格新低&#13;<br>本地新品牌Intelligenism</p><p>今次減價主打恤，以Vintage格仔布製成，設計簡單，但玩極鮮豔顏色，感覺80年代。&#13;<br> &#13;<br> 原價：$399&#13;<br> 開倉價：$100</p><p>洗水WorkerPants</p><p>都話Vintage大熱，洗水WorkerPants當然唔少得，其殘舊感同秋冬相當啱Key。&#13;<br> &#13;<br> 原價：$380&#13;<br> 開倉價：$160/2件</p><p>Nametag衞衣料外套</p><p>Nametag衞衣料外套，加入運動元素，再經洗水處理，感覺懷舊。&#13;<br> &#13;<br> 原價：$360&#13;<br> 開倉價：$160/2件</p><p>Nametag色丁棒球褸</p><p>日本勁興用閃料製棒球褸，本地品牌Nametag亦學上這一招，色丁料姣姣哋好蝦人着，但今次加入Sporty款式，頗見型格。&#13;<br> &#13;<br> 原價：$360&#13;<br> 開倉價：$160</p><p>鞋款&#13;<br>女裝NikeGrecoSupreme勁抵</p><p>早兩季曾經勁興BoxingBoot，你係咪已經收埋喺櫃桶底？都係LowCut襟興啲。Nike的GrecoSupreme顏色靚，的的骰骰，$299一對價位算吸引。&#13;<br> &#13;<br> 原價：$499　&#13;<br> 開倉價：$299</p><p>雷射版AirMaxI</p><p>Nike的AirMaxI係不死經典，勁多捧場客，而當中呢個Classic款式加上Laser效果曾經被熱捧，高峯期炒過$1,000，今次減到$499咁平實在罕見！&#13;<br> &#13;<br> 原價：$799&#13;<br> 開倉價：$499</p><p>Phase0.2開倉資料：</p><p>日期：11月19日~12月5日&#13;<br> 時間：1:30pm-9:00pm&#13;<br> 地點：尖沙嘴麼地道20號1樓&#13;<br> 查詢電話：23692712&#13;<br> 付款方式：現金、EPS、滿$500可用Master及Visa</p></body></html>