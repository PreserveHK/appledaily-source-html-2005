<html><header><meta charset="utf-8"><title>世界漫遊2：漫步自由丘之秋冬甜味<br>粉紅樹下有甜頭冧死！</title></header><body><h1>世界漫遊2：漫步自由丘之秋冬甜味<br>粉紅樹下有甜頭冧死！</h1><p>漸入秋冬，煲仔飯又出爐，似乎是為不太冷已說凍到騰騰震的香港人加添幾分暖意；相反，現正涼風陣陣的自由丘，也開始推出秋冬限定美食，而最多的是凍冰冰甜品，外形美觀，味道又可口，甜甜美點伴美景，暖到入心！	&#13;<br>&#13;<br>記者、攝影：梁佩芬</p><p>排長龍　兩周年限定甜品　</p><p>開業短短兩年的SweetsForest，憑外表的園林設計及層出不窮的甜品種類，已經有超過300萬的人流。為了慶祝周年紀念，11月3日至12月31日期間推出多款周年限定食，不少甜品都有每日限定數量，所以當店舖於10am開門，便見人流，誓爭個甜頭！</p><p>Double版梳乎厘</p><p>a）SweetsForest&#13;<br> 地址：東京都目黑區綠丘2-25-7&#13;<br> 電話：（81）3-57012709</p><p>柚子和菓子　健康之選</p><p>自從韓國的柚子茶當道後，日本人也學將柚子做食品。11月是柚子當造季節，老字號店也湊熱鬧，限定發售柚子餅，小甜，還有啖啖果肉！</p><p>b）蜂之家&#13;<br> 地址：東京都目黑區自由丘2-10-6&#13;<br> 電話：（81）3-37177367</p><p>芝士Bagel左夾右夾好味道</p><p>若嫌甜食不飽肚，可試試芝士Bagel，又覺一個Bagel不能頂肚，可選擇Bagel午餐，夾住不同肉類一齊吃，有牛、豬、雞、吞拿魚及三文魚，最後我選了煙過的三文魚Bagel午餐，還有一碗例湯。</p><p>c）JunoesqueBagel&#13;<br> 地址：東京都世田谷區奧沢7-2-9&#13;<br> 電話：（81）3-57582557</p><p>限量芝士蛋糕搶購一空</p><p>一間於1980年開業的咖啡室，已是小社區的老店，雖然沒有秋冬限定食，但由老闆娘小島怜製造的芝士蛋糕，卻是數量有限，十時開店，不到一時便沽清，比秋冬限定更有限！</p><p>d）茶乃子&#13;<br> 地址：東京都世田谷區奧沢5-26-121/F&#13;<br> 電話：（81）3-37244962</p></body></html>