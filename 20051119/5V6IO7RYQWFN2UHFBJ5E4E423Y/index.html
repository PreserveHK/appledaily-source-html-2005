<html><header><meta charset="utf-8"><title>Twins家人生財有道</title></header><body><h1>Twins家人生財有道</h1><p>Twins噚日同許志安（左）去到商台接受訪問，安仔重送咗自己隻國語碟畀鍾欣桐（阿嬌、右）同蔡卓妍（阿Sa、中）。對於有報道指阿嬌炒樓勁賺二百多萬，佢話由於自己對投資唔係太熟悉，所以有關投資嘅嘢都係交畀屋企人打理。另外阿Sa就話唔心急賣樓，因為佢媽咪同佢講層樓會有一定嘅升值潛力，就算跌價都可以自住喎。</p></body></html>