<html><header><meta charset="utf-8"><title>樂基兒古怪昆蟲迷</title></header><body><h1>樂基兒古怪昆蟲迷</h1><p>名模樂基兒、陳嘉容和JessieLeong等昨日在中環，為日本珍珠品牌Mikimoto示範以絲綢之路為主題的「SilkRoad」系列。陳嘉容戴上全場最貴、價值一百七十八萬元的瀑布形珍珠頸鏈時頻呼「好靚」，大會更以八折價游說她購買，但陳嘉容說：「太貴喇！我呢排手緊，要節衣縮食交稅。」</p><p>養過黑寡婦</p><p>樂基兒則透露渴望到絲路旅行，她說：「我鍾意做冒險家，plan好晒先後次序要去邊，第一係亞瑪遜，之後埃及、非洲剛果、法國摩洛哥，最後係威尼斯。」問樂基兒為何鍾情亞瑪遜？她說：「我想睇啲好大隻嘅蝴蝶同巨型蟒蛇，我細細個都試過養蝴蝶，親手餵佢哋食嘢，睇住佢哋變成蝴蝶咪放走囉。我重養過一隻黑寡婦蜘蛛，特別友善，摸佢好似摸天鵝絨咁，所以我改佢個名叫velvet。」&#13;<br> 採訪：RitaLeung&#13;<br> 攝影：ChenWaiOn</p></body></html>