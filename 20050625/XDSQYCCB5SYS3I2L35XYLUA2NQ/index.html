<html><header><meta charset="utf-8"><title>頑猴瑟縮水渠避雨得食</title></header><body><h1>頑猴瑟縮水渠避雨得食</h1><p>【本報訊】兩隻馬騮仔昨分別在狂風暴雨的惡劣天氣下上街覓食，其中一隻在紅磡漆咸道北與蕪湖街交界行人天橋上出現的馬騮，疑因飢餓難當，於昨午四時半，竟強行搶奪路過街坊膠袋內的生果，更坐在天橋欄杆上，當着到場調查的多名警員面前，享用搶奪得來的水蜜桃及甜橙，擾攘一句鐘後，在漁護署人員趕至前逃離天橋，奔上佛光街公園叢林不知所終，懷疑牠是過去兩周多次在何文田邨及紅磡一帶鬧事的同一頑猴。</p><p>生果店找來梨子香蕉</p><p>另一隻馬騮則於昨日早上八時許，獨自到荔枝角大南西街一工廠大廈覓食時，因抵不住豆大雨點瑟縮在大廈一樓外牆水渠上避雨。途人發現後，從附近生果店找來梨子及香蕉掟向馬騮仔企圖引牠落地，惟馬騮仔接過生果後卻不為所動，警員到場亦無計可施，通知漁護署人員到場處理，但馬騮同樣逃去無蹤。</p></body></html>