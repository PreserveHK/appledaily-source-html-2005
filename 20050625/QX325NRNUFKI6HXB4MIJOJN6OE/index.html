<html><header><meta charset="utf-8"><title>周麗淇代家姐食死貓</title></header><body><h1>周麗淇代家姐食死貓</h1><p>周麗淇噚日喺九龍灣為下星期一舉行嘅音樂會綵排，對於佢家姐周汶錡俾人影到同外籍人士goodbyekiss，周麗淇笑住咁話嗰本周刊曾經誤以為佢係被拍對象，硬要佢回應，之後先知道搞錯。但周麗淇話唔會過問家姐嘅感情生活，咁問佢有冇羨慕家姐感情生活豐富，周麗淇就話喺工作上獲得滋潤喎！</p></body></html>