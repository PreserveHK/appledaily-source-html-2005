<html><header><meta charset="utf-8"><title>今日開倉：渴市ANA空姐制服誘惑價$480擁十美</title></header><body><h1>今日開倉：渴市ANA空姐制服誘惑價$480擁十美</h1><p>六嬸教落：「邊有咁大隻蛤乸隨街跳？」佢話袋住呢句話就唔會俾人搵笨。咁耐以嚟做親開倉減價，唔少都係季尾貨，有啲DeadStock就更係有少少尊嚴嘅記者都影唔落手。不過世事難料，今日開倉竟然有渴爆全城的ANA空姐蛋盒出現，以超平價限量十套發售，同場其他玩具亦唔失禮，確係平嗰隻！&#13;<br>&#13;<br>記者：張銘恩　攝影：梁細權&#13;<br>模特兒：Keisha（TheGroup）</p><p>限量10套</p><p>ANA空中小姐Figure蛋盒，全城渴市，無他，因為只於日本機場內的ANA專櫃買到，而且每人限買一盒，勁難儲到一套10隻，超罕！由以面相靚見稱的海洋堂出品，加上宮川武Design，首日發售便引來大堆Fan屎大排長龍，香港炒到七百幾一套，今次可以$480超級低於街價便買到歷代全日空空姐服，機會難求！&#13;<br> 原價：$750/套開倉價：$480</p><p>全套扭蛋低至$10有交易</p><p>龍騎平過老翻&#13;<br> 板面龍騎匙釦扭蛋，10蚊雞即攞走全套，即係唔使2蚊隻，老翻都唔止。&#13;<br> 原價：$65/套開倉價：$10</p><p>懷舊合金蛋&#13;<br> 將八十年代曾出過的合金縮成迷你版再度推出，難得足料仍有合金成份，角色有宇宙飛龍、三一萬能俠、電池超人同埋五勇士。&#13;<br> 原價：$75/套開倉價：$25</p><p>大熱鋼鍊匙釦&#13;<br> Q版鋼之鍊金術師匙釦扭蛋，一套六隻，圖為Part1，開倉當日會有埋Part2發售，一律25蚊套。&#13;<br> 原價：$60/套開倉價：$25</p><p>經典銀河鐵路999&#13;<br> 出咗只有兩個月，夠經典不在話下，造型同手工都超靚，最正係有埋你瞥眼未必見到的透明水晶人（左二），睇真啲一套5隻。&#13;<br> 原價：$55/套開倉價：$25</p><p>金毛電話繩&#13;<br> 無綫現正播緊的搞笑卡通《魔法小神童加旋》，雖然Cut咗唔少鹹濕笑料，但仍然令人爆笑，見到佢嘅電話繩都零舍開心，一套六隻。&#13;<br> 原價：$48/套開倉價：$28</p><p>散蛋一蚊起&#13;<br> 同場大批散蛋可以單買，X-MAN、狐忍、One-piece等新舊散蛋，全部$1至$3，想補貨就機不可失。&#13;<br> 原價：$5-$15&#13;<br> 開倉價：$1-$3</p><p>罕有機頭紙&#13;<br> 儲物狂迷喜訊！對於要儲玩具就一定要全套的你，呢度連扭蛋機頭紙都有得你買，超多款式，甚罕有，全部$5。&#13;<br> 原價：非賣品，街價炒至$30以上&#13;<br> 開倉價：$5/張</p><p>05春季Haro盒蛋&#13;<br> 造型勁Cute、隻隻唔同Look的亞洲版Haro蛋，冧女熱物，細細粒一字排開放芒頂，威盡全個辦公室，一套10隻。&#13;<br> 原價：$180/套開倉價：$90</p><p>高達模型專區必搶一算價</p><p>史上賤價&#13;<br> 日本價要&#13;<br> ?1,500的高達MIA力奇戴亞斯吸索Figure，裝備頗多，老細含淚以一算價割愛，歷史性平爆全香港！&#13;<br> 原價：$85&#13;<br> 開倉價：$15</p><p>Q版SD戰艦&#13;<br> 食正日本播緊《機動戰士Destiny》的Timing，Q版SD戰艦智慧女神號，可以配合Q版的SD高達扭蛋公仔一齊玩。&#13;<br> 原價：$220&#13;<br> 開倉價：$150</p><p>GUNDAMFIX打孖上&#13;<br> 長出長有的GUNDAMFIX模型，今回#0021a同#0021b一對同減，每隻均可砌出兩種形態，可換裝甲。&#13;<br> 原價：$500/對&#13;<br> 開倉價：$280</p><p>其他精選貨</p><p>插卡咕𠱸&#13;<br> 有睇過龍騎的人，應該會知道模特兒小姐做緊乜，咪就係入卡出招打敵人囉！插卡咕𠱸限量400個，分別有犀牛、變色龍同埋鳳凰三款。&#13;<br> 原價：$98/個開倉價：$48</p><p>發聲哥斯拉&#13;<br> 足有8吋高的哥斯拉Figure，入電後不但會發聲，背鰭重曉發光！&#13;<br> 原價：$250&#13;<br> 開倉價：$99</p><p>收藏家開倉詳情</p><p>日期：今日起至7月9日&#13;<br> 時間：3:00pm-9:00pm（星期一至五）、1:00pm-8:00pm（星期六及日）&#13;<br> 地點：荃灣青山道215號華建樓1樓A座（荃灣地鐵站B1出口）&#13;<br> 電話：24098887&#13;<br> 備註：只收現金</p></body></html>