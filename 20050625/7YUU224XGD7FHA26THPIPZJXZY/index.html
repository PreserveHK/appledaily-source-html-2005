<html><header><meta charset="utf-8"><title>阿Rain歌迷被騙買碟</title></header><body><h1>阿Rain歌迷被騙買碟</h1><p>韓國歌手Rain下個月四號會喺會展舊翼舉行歌迷聚會，歌迷要買Rain嘅港版新碟、再去環球唱片換取入場券，但噚日好多歌迷投訴，話有唱片舖同佢哋講係隨碟附送入場券，於是啲歌迷就大批訂購唱片，點知原來要排隊攞飛，所以環球噚日發聲明，表明公司一直冇話隨碟送飛。</p></body></html>