<html><header><meta charset="utf-8"><title>DaDa×Monchhichi潮猩襲港</title></header><body><h1>DaDa×Monchhichi潮猩襲港</h1><p>卡通Character本身已有一定Fans，若然玩埋限量Crossover產品，追捧指數肯定大增。本地時裝界單位Dada深明卡通人物限量交叉合作的吸引力，繼去年尾與當紅馬騮仔Monchhichi合作後，今季再度添食，推出新一系列Monchhichi×Dada產品；而且今次索性搞大佢，實行為馬騮仔辦展覽，Show新貨之外，更有31隻日本特別版Monchhichi坐鎮，款款造型都唔同，確實Cute爆，就連我呢個非Fans族類都被冧到！&#13;<br>&#13;<br>記者：招佩珊　攝影：梁細權&#13;<br>模特兒：Chinsky@StarzPeople&#13;<br>化妝：Claudy@AtomicAttack&#13;<br>髮型：Jacky@AtomicAttack</p><p>夏季限量別注</p><p>自去年Monchhichi與本地品牌DadaGirl首度推出Crossover產品後，今次再度合作，唔止得產品咁簡單，重搞埋個Monchhichi×Dada展覽，由即日起至7月14日分別於兩個地點舉行。展覽分4個部份，重點自然是新一系列的Crossover產品，包括Tee、短褲、布袋、腰帶同膠拖，全部有Monchhichi同DadaGirl的卡通人物，唔Rock唔Punk好親民，加埋人字拖同大布袋，統統都是啱晒夏天的CasualItem，全部於展覽期間同時發售，只在Dada獨家賣，連日本都唔會有。當中有不少是限量產品，包括黑色閃石Tee，同Model手上嗰隻Figure。&#13;<br> 新產品以外，場內還會展出早前Monchhichi×DadaT-shirt同Figure設計比賽入選作品，另一部份是本地StreetArt團體為今次展覽設計的十多款Monchhichi作品；更吸引的一Part是31隻由日本空運到港特別版Monchhichi，早前已在日本作巡迴展覽，今次就為啱個展覽特別飛到香港同Fans見面。</p><p>同Monchhichi着情侶裝</p><p>日本特別版Monchhichi踩場</p><p>呢批特別版Monchhichi喺前日先至落機，隨行還有一位日本Monchhichi總部派來的工作人員，喺Set場時專門照顧呢批Monchhichi擺Pose，㗎仔工作果然一絲不苟。而31隻特別版Monchhichi，當中有同品牌如adidas、X-Girl、ArnoldPalmer、Frapbois等的Crossover設計。而呢批Monchhichi身上着的，是每個品牌為馬騮仔度身訂做的衫褲鞋同飾物，adidas就最慳水最簡單，索性將個Logo印喺Monchhichi身上；另外亦有造型千奇百怪的Monchhichi，好似夏老威Look、LolitaLook，甚至小丸子Look同麵包超人Look都有；篇幅有限，31隻特別版畀住8隻咁多先！</p><p>售賣點：&#13;<br> DadaI(28901708)&#13;<br> 銅鑼灣FashionIslandF-13A號舖&#13;<br> &#13;<br> 展覽日期&#13;<br> 即日起至7月3日&#13;<br> 地點：銅鑼灣FashionIslandF-13A號舖&#13;<br> 時間：12:30pm-10:00pm&#13;<br> &#13;<br> 7月4日至7月14日&#13;<br> 地點：尖沙嘴海運大廈3樓LCX7B2號舖&#13;<br> 時間：11:00am-9:30pm</p></body></html>