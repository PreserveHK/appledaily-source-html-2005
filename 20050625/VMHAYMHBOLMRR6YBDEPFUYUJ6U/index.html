<html><header><meta charset="utf-8"><title>羅馬為慳錢畀新約沙維亞霉中行運</title></header><body><h1>羅馬為慳錢畀新約沙維亞霉中行運</h1><p>今年加盟羅馬嘅沙維亞日前獲續新約，呢個發晒霉嘅前葡萄牙國腳，加盟羅馬後出得嗰三場，毫無建樹，今次獲留用怕且連佢自己都感意外。諗深一層，羅馬一年慳過一年，沙維亞假假地屬國腳級，今時今日人工唔高又唔使轉會費，留用佢都有道理。沙維亞要珍惜呢個機會啦。</p></body></html>