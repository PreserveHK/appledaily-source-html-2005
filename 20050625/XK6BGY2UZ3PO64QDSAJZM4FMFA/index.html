<html><header><meta charset="utf-8"><title>靚太伊娃打氣馬刺發威</title></header><body><h1>靚太伊娃打氣馬刺發威</h1><p>人氣電視劇《靚太唔易做》女星伊娃隆歌莉亞（EvaLongoria，左），最近經常睇NBA，皆因佢男友東尼柏加（TonyParker，右）係NBA球隊聖安東尼奧馬刺嘅球員，前晚馬刺喺總決賽第七場賽事主場迎戰底特律活塞，伊娃亦有捧場，有靚女幫馬刺打氣，馬刺嘅球員當然打得特別醒神，結果馬刺順利擊敗活塞，成為今屆NBA總冠軍，伊娃同男友喺賽後當然要親熱慶祝吓啦！</p></body></html>