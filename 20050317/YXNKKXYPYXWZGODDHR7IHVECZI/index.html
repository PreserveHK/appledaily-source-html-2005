<html><header><meta charset="utf-8"><title>打工仔與老闆<br>僱主不可迫員工休息日上班</title></header><body><h1>打工仔與老闆<br>僱主不可迫員工休息日上班</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如有任何疑問，可致電勞工處熱線：27171771查詢，此熱線會由「1823政府熱線」職員接聽。</p><p>老闆雄：喂喂喂！你兩個嘈乜嘢呀？𠵱家做緊生意㗎！&#13;<br> 廚房炳：佢囉！成日話我整啲嘢唔好食，味道唔夠，頭先重話要扣我人工，同埋要我放假都返嚟開工。有冇搞錯呀！&#13;<br> 經理明：老闆，唔係我諸多挑剔呀，係樓面啲同事不時收到食客投訴，繼續係咁唔得啫。如果佢做得掂，咁咪唔使扣佢人工囉！我要佢休息日返工，都係想佢工多藝熟之嘛！&#13;<br> 老闆雄：阿明，你咁做就梗係唔得啦！第一，作為僱主，我哋唔可以強迫夥計喺休息日返工，呢樣嘢係違反《僱傭條例》㗎。你重話想扣佢人工，咁就罪加一等，我哋唔可以因為員工表現欠佳而咁樣做㗎？！</p><p><spanclass>勞資問題須依例處理 &#13;<br> 廚房炳：老闆，我都知自己嘅表現唔係太理想，但我都好努力咁改善緊。我都知明哥唔係玩針對，之不過……&#13;<br> 經理明：唉！你知就好啦！我哋啱啱開業，街坊熟客嘅口碑好重要㗎，如果𠵱家做得唔好，以後就好難翻身㗎啦！&#13;<br> 老闆雄：好！畢竟我都冇請錯人，有咁好嘅夥計為公司着想。不過，最首要都係跟足勞工法例去處理勞資問題。我哋做食肆嘅，唔可以敷衍了事㗎，提升形象丫嘛！&#13;<br> 經理明：收到，老闆！&#13;<br> &#13;<br> 以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院的判決為最後依歸。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：sservice@appledaily.com</spanclass></p></body></html>