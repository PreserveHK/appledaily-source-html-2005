<html><header><meta charset="utf-8"><title>孫藝珍氣質清純似足綠茶</title></header><body><h1>孫藝珍氣質清純似足綠茶</h1><p>正同裴勇俊合演新片《外出》嘅韓國女星孫藝珍，最近以三億韓圜（約二百三十三萬港元）為當地一間飲品公司嘅飲品「茶實路」擔任代言人。飲品公司嘅發言人表示，珍妹清純嘅氣質好配合呢隻飲品嘅形象。珍妹喺合約內簽明三億韓圜做六個月代言人，而呢隻飲品有梅味、玄米綠茶同柚子等。</p></body></html>