<html><header><meta charset="utf-8"><title>701收料站：恆安多證券行睇好</title></header><body><h1>701收料站：恆安多證券行睇好</h1><p>上市公司陸續公布業績，小初呢排亦主力炒業績，買定好股等食胡。&#13;<br> 經紀黃話，下周二公布04年全年業績的恒安國際（1044），獲多家證券行睇好，估計盈利增長點都超過10個巴仙，派息料保持5厘，可以諗得過。&#13;<br> 恒安原本做開女性衞生用品，但近兩年發展紙巾生意，據講搞得有聲有色，可以同入口貨爭一日之長短。至於主打衞生巾方面，雖然大陸近年充斥大量低檔產品，令市場競爭加劇，但恒安轉攻高檔路線，所以都叫做守得住。恒安昨日升1％，收4.60元，成交股數126萬股，金額577萬元。&#13;<br> 另外，經紀黃又話，剛剛公布9個月業績賺成3.5億元的國美電器（493），最近頻頻與投資者會面，勁Sell佢哋嘅電器零售生意。市場傳聞，去年已經批過舊股的國美，話唔定又會再批股。&#13;<br> 國美昨日冇起跌，收8.70元，成交股數403萬股，金額3503萬元。&#13;<br> 慕容小初&#13;<br> </p></body></html>