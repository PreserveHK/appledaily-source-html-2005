<html><header><meta charset="utf-8"><title>NEC咭片機出新招藍芽Touch芒孖住上</title></header><body><h1>NEC咭片機出新招藍芽Touch芒孖住上</h1><p>要數最薄DC，一定非SONY莫屬，不過手機嘅話，就絕對係NEC嘅天下，而且亦睇得出NEC愈玩愈開心，薄機出完一部又一部！繼N900及N923之後，又有新作N930登場，除咗一貫嘅薄之外，更加搞搞新意思，換上大大個Touch芒，同愈來愈多用家追求嘅藍芽功能，完全為薄機寫上歷史新一頁！&#13;<br>&#13;<br>記者、攝影：劉耀祥　ImageGirl：Wing</p><p>Profile</p><p>制式：GSM900/1800MHz（雙頻）&#13;<br> 顯示器：6萬5千色/176×220像素&#13;<br> 鏡頭：30萬像素/3倍數碼變焦&#13;<br> 功能：GPRS、WAP、字典、藍芽、64和弦&#13;<br> 備用時間：80?00小時&#13;<br> 通話時間：80?20分鐘&#13;<br> 體積：85.5×54×11.9mm&#13;<br> 重量：66g</p><p>自踏入05年之後，NEC旗下新機無不惹來全城話題，由首部200萬像素鏡頭影相手機N840，至睇電視手機N940，都令人留下深刻印象！今次N930就更加出色，集N923的纖薄外形及N500的Touch芒功能，直頭好似卡片上寫字一樣。現時N930只有水貨登場，所以價錢亦都延續N900系列之「傳統」，開價為$5,580，真係「好」、「貴」、「薄」呀！</p><p>全機只有4個掣</p><p>N900及N923都以薄機身配上影相鏡頭為賣點，不過嚟到N930，已經變成基本裝備，而且重新加入2.2吋Touch芒。而整個機身只有4個按鈕，就係音量掣（加、減掣）、開關掣及影相掣，所以大部份操作就靠晒個Touch芒，而主頁上亦有幾個功能快速鍵，使用上都算唔錯。之但係由於機身薄，所以跟機嘅觸控筆都比較細支，似乎較適合女士手形。&#13;<br> 用得上Touch芒，最大好處就係可以手寫輸入，雖然今次返貨嘅N930屬於內地行貨，使用介面亦只係得簡體中文，不過筆者發現輸入中文時都有唔少繁體字供選擇，而且電話簿嘅繁體中文字亦可以顯示，可以叫做係「半繁體顯示機種」。特別一提就係喇叭位，位於屏幕下方，講電話時要掉轉部機，要花啲時間適應。</p><p>首批送藍芽耳筒</p><p>N930除咗用上Touch芒之外，另一重點之處就係加入藍芽功能，而且首批N930更隨機會有藍芽耳筒附送，買返嚟即刻有得玩，慳番唔少錢。不過N930嘅藍芽只可以用嚟接駁藍芽耳筒，唔可以用作傳送資料，想Send歌、Send相就唔得喇！之前N900及N923都以相機Look作招徠，今次N930就規規矩矩，30萬像素鏡頭乖乖哋喺機背，用番個2.2吋大芒嚟影相，效果都唔錯，只係拍片時反應較為慢。功能選單介面採用九宮格顯示，襯番個大芒，都睇得幾舒服，亦都幾易用。其他功能就有字典、外幣兌換表及日程表等，不過機身只內置2MB記憶體，稍為不足。</p><p>全新世界&#13;<br> 查詢電話：27872282</p><p>同級機比較&#13;<br>機身薄薄易受落</p><p>近期乜都要薄，唔單止DC，手機一樣要薄；選擇勁，摺機，直身機任君選擇。</p><p>MotorolaV3貴氣逼人</p><p>13.9mm嘅V3在摺機界已屬最輕薄級，機身備有特大螢幕睇片絕強，再配上MP3鈴聲，乜都齊。&#13;<br> 規格︰GSM四頻、26萬色內芒、30萬像素鏡頭、MP3鈴聲、藍芽、24和弦&#13;<br> 體積︰98×53×13.9mm&#13;<br> 重量︰95g&#13;<br> $4,580（b）</p><p>PanasonicX200平價抵玩</p><p>PanasonicX200屬抵玩級薄機，機身採用環形天線夠型仔，加埋黑白兩色以供選擇，絕對係價廉物美之選。&#13;<br> 規格︰GSM雙頻、6萬5千色彩芒、16和弦、31萬像素鏡頭、紅外線、MMS、JAVA、GPRS&#13;<br> 體積︰104×45×12.9mm&#13;<br> 重量︰79g&#13;<br> $1,230（a）</p><p>PanasonicX800薄得「薯嘜」</p><p>Panasonic最新高階Smartphone，亦係同級最薄摺機，內置藍芽及紅外線，Send歌Send相冇問題，而鏡頭則有31萬像素。&#13;<br> 規格︰GSM三頻、6萬5千色內芒、31萬像素鏡頭、40和弦、藍芽、紅外線&#13;<br> 體積︰100×48×17.2mm&#13;<br> 重量︰99g&#13;<br> $3,200（c）</p><p>NECN923影相卡片</p><p>NEC上一代卡片機種，設有30萬像素鏡頭，最大突破之處就係唔使再用Hands-Free通話，直接拎住就可以傾餐飽！&#13;<br> 規格︰GSM雙頻、6萬5千色內芒、30萬像素鏡頭、24和弦、JAVA、GPRS&#13;<br> 體積︰85×54×9.6mm&#13;<br> 重量︰70g&#13;<br> $4,580（a）</p><p>查詢：&#13;<br> （a）全新世界（27872282）&#13;<br> （b）One2Free（25123123）&#13;<br> （c）信興科技（23130666）</p></body></html>