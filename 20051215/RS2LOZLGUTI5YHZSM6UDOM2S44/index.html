<html><header><meta charset="utf-8"><title>　　華叔《終南別業》贈港人 - 李八方</title></header><body><h1>　　華叔《終南別業》贈港人 - 李八方</h1><p>聖誕又到喇，又收到支聯會主席華叔嘅聖誕卡，今年華叔引咗詩佛王維嘅五律《終南別業》中兩句詩做封面，「行到水窮處、坐看雲起時」（圖）。華叔話最欣賞嘅係詩中嘅禪味，到咗山窮處嘅境地怎辦呢？大家唔使急，亦不必彷徨失望，暫且坐低欣賞天上飛動嘅雲霞，大地終將變化。&#13;<br> 八方問佢係咪講緊政改，華叔話呢種意境各種形勢都合用，總之做人一定要有堅持，所謂「柳暗花明又一邨」，正係呢個意思。政改方案，華叔好堅決話一定要否決，先有機會踏前一大步。&#13;<br> 華叔由八六年起自資印製聖誕卡，到今年剛好二十年，為咗紀念，佢喺年宵攤位將會推出一套限量版「華叔20周年套裝聖誕卡」畀大家認購，每套一百元，收入全捐支聯會，多多益善。如果想訂，可電27826111查詢。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>