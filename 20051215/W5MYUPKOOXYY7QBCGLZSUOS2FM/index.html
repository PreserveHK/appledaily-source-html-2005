<html><header><meta charset="utf-8"><title>　　張超雄高票連任理大校董 - 李八方</title></header><body><h1>　　張超雄高票連任理大校董 - 李八方</h1><p>理工大學前日舉行校董會成員選舉，結果曾險因理大修例而無法擔任民選校董嘅立法會議員兼理大應用社會科學系講師張超雄，以四百多票高票再次當選，擊敗只得一百多票嘅前任理大副校長兼講座教授鄭大昭。&#13;<br> 有理大員工同八方講，前副校長鄭教授係學校嘅保皇黨，乜嘢學校政策都支持，佢喺選舉前雖然積極拉票，點知最後都係以大比數輸咗畀張超雄。雖然張超雄今次贏咗，但係因為理大早前曾召開校董會，通過修改校董會成員嘅資格，最終通過兼職教職員唔能夠參與校董會事務。所以即使張超雄成功當選，最多只係可以做埋呢兩年嘅校董而已。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>