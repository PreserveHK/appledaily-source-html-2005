<html><header><meta charset="utf-8"><title>景德鎮巨鞋破紀錄</title></header><body><h1>景德鎮巨鞋破紀錄</h1><p>以陶瓷聞名世界嘅江西景德鎮又有傑作，老字號廠家胡春淩陶瓷作坊近日就燒製咗巨型男女陶瓷皮鞋各一隻，長度各有一米二二，比𠵱家嘅健力士紀錄長咗成倍，十四歲嘅少女坐上去，都好似撐緊艇仔咁。據講製作呢兩隻陶瓷皮鞋花咗十一個月，經歷九次失敗先至成功㗎。&#13;<br> </p></body></html>