<html><header><meta charset="utf-8"><title>又到聖誕：$999五星酒店任食任玩着數多</title></header><body><h1>又到聖誕：$999五星酒店任食任玩着數多</h1><p>聖誕節處處有優惠，衣食住行樣樣都抵玩，想入住香港的五星酒店更是最佳時機，因為酒店的聖誕優惠package又確實幾吸引，住一間房有大餐食，有spa做，更有浪漫夜景睇。況且酒店內的環境均是清靜高雅，彷彿到了國外旅遊，讓你身心放鬆並徹底過一個開心的假期。	記者：黃若茵&#13;<br>攝影：陳智良、何家亮、楊錦文&#13;<br>模特兒：Cherry（PureModels）、Pakho</p><p>中式聖誕晚餐</p><p>朗豪酒店一向給人中國化的感覺，由出品中式著名點心的餐廳到着重中式按摩手法的「川」spa都有。今個聖誕節更推出以中菜聖誕餐連住宿優惠，讓住客可以盡情消磨假日，收費每位唔過一千蚊，比平日每晚收費最少要$2,600的行政客房，加埋每位約收$380的聖誕晚餐，平咗成千蚊有多，認真抵！</p><p>A餐鮑魚生翅夠名貴</p><p>＊每位另加$100可升級至聖誕晚餐B，有開邊龍蝦、原隻鮑魚及蟹粉小籠包等。&#13;<br> &#13;<br> 假日優惠套餐&#13;<br> 每位$999&#13;<br> 日期：12月23日至1月3日&#13;<br> 查詢：35523552</p><p>輕鬆歎Spa食早餐</p><p>Mandarin的spa一向著名，置地文華東方的東方水療中心就趁聖誕節推出按摩連一晚住宿的優惠套餐，俾平日做到氣咳的打工一族在舒適的環境下盡情享受按摩鬆弛神經，更可大歎健康的特色早餐。最開心嘅係原本收費$2,000的按摩療程，加埋$220的瑜伽班及$5,000住宿，現只需$5,800起，唔開心就假喇。&#13;<br> 模特兒：Christie&amp;Marc（StarzPeople）</p><p>TheOrientalSpaPackage&#13;<br> 入住Superior房間$5,800/兩位&#13;<br> 入住LandmarkDelux房間$6,800/兩位&#13;<br> 優惠期：即日至1月31日&#13;<br> 查詢：21320188</p><p>房間晚餐夠浪漫</p><p>想一面望着美輪美奐的維港燈飾夜景，一面於房內與情人享用晚餐，四季酒店就是最佳選擇。酒店現推出的節日優惠套餐，住宿DeluxeHarbourViewRoom（原價$4,200）和獲贈$500酒店服務現金券（可用於晚餐或Spa），優惠價只需$2,500，比平日平了差不多一半。酒店更訂製特別餐單（每位$295），有羊扒、薑餅等，令嚮往浪漫的你可以靜靜地跟愛人過二人世界。&#13;<br> 模特兒：Tamami&amp;Jay（StarzPeople）</p><p>FestiveGetawayPackage$2,500/2位&#13;<br> 優惠期：12月18日至2月4日&#13;<br> 查詢：31968888&#13;<br> ＊不適用於31/12-1/1及10/1-20/1</p></body></html>