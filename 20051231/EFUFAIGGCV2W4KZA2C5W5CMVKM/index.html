<html><header><meta charset="utf-8"><title>　　你一句佢一句　熱爆05政壇 - 李八方</title></header><body><h1>　　你一句佢一句　熱爆05政壇 - 李八方</h1><p>今年真係多驚喜，年頭老董查找不足後，忽然話誓要杜絕官商勾結，大家以為佢食錯藥，果然冇耐，就傳出重大好消息，佢以腳痛為理由，好遺憾地下台，董太睇唔過眼老公被迫講大話，踢爆佢其實fit過鐵人楊傳廣。七年浩劫，原來好多人都揞住良心講嘢，包括成日唱好地產市道嘅賭王何鴻燊，真係滑稽咯。&#13;<br> 煲呔以港英餘孽身份獲北京青睞，呢位推銷員以為不再孤單，可惜佢同肥龍推出嘅鳥籠民主方案不為港人接受，連陳主教同見步行步嘅陳四萬都走出嚟，肥龍見難挽狂瀾，就出到以後可能唔夠腳打牌嚟嚇港人，北京嘅許崇德重話陳太紅杏出牆，噏得就噏。詩姐姐隨住老董歸去，煲呔搵黃仁龍接任，本來係美事，但係唐唐竟然話位新同僚出身低微，你話咁嘅團隊，點強政勵治？&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>