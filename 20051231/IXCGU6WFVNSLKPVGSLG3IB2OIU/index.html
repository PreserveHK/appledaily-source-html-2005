<html><header><meta charset="utf-8"><title>鄧英敏舉家慶銀婚</title></header><body><h1>鄧英敏舉家慶銀婚</h1><p>前日係鄧英敏同太太（右二、一）結婚二十五年嘅銀婚紀念日，一家四口請嚟一班無綫《歡樂今宵》嘅同事同親友，成九十人齊齊喺旺角慶祝，鄧英敏話：「我哋結婚冇擺酒、仔女出世又冇擺酒，今次約埋班親友，當係食餐飯。」而囡囡鄧上文同細佬（左二、一）重安排咗一次直升機遊，等一家四口可以喺香港上空翱翔半個鐘，認真有心。</p></body></html>