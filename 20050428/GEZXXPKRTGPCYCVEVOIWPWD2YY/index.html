<html><header><meta charset="utf-8"><title>成龍林鳳嬌力撐早熟仔<br>房祖名咀薛凱琪搞喊父母</title></header><body><h1>成龍林鳳嬌力撐早熟仔<br>房祖名咀薛凱琪搞喊父母</h1><p>房祖名與薛凱琪主演的新片《早熟》前晚舉行首映，成龍和林鳳嬌均往捧愛兒場，事後祖名透露父母看戲時同被劇情感動而落淚，阿嬌還大讚兒子演得好，愛子之情洋溢。</p><p>房祖名、薛凱琪（Fiona）、爾冬陞、黃秋生、毛舜筠及余安安等，前晚齊於銅鑼灣出席《早熟》首映禮，祖名的父母成龍、林鳳嬌及契媽葉蒨文均到場力撐，而劉青雲、方中信、楊千嬅、吳彥祖及2R亦有往捧場。<br> &#13;<br> <spanclass>怕被歌迷打 &#13;<br> 由於薛凱琪在戲中懷孕，電影公司前晚特別找來一名六個月大的嬰兒讓Fiona抱，但她一抱，BB即大哭起來，身旁的秋生見狀忍不住幫她移好位置，又說：「都唔識抱。」眾人看完首映即拉隊到跑馬地蒲吧慶祝，成龍和林鳳嬌亦先後到場，林鳳嬌笑容滿面地大讚愛兒說：「自己個仔乜嘢都滿意嘅，我都有喊。」提到祖名與Fiona的激吻戲時，林鳳嬌笑說：「好呀好呀，導演導得好。」&#13;<br> 祖名則表示場內有很多女孩子看到喊，連其父母也有份哭，成龍對祖名說：「喂，我喊喎，有冇搞錯。」祖名則說：「佢之前去完災區，一次過抒發出嚟。」祖名又笑言播到他與Fiona的激吻戲時，場內歌迷不停尖叫，他說：「嗰陣我想去廁所，但唔方便行開，好尷尬呀，我怕俾佢啲fans打呀。」<br> &#13;<br> <spanclass>叫舊愛減肥 &#13;<br> 對於有傳其前女友戴佩妮為了他而與梁靜茹反目，祖名說：「我冇聽過，大家都係朋友，我重約咗靜茹同陳柏霖一齊去睇戴佩妮演唱會，我同佢哋都冇拍過拖。」問祖名較喜歡那一類型女仔？他坦言戴佩妮較吸引他，但現階段以事業為先，不想談戀愛。&#13;<br> 至於余安安與爾冬陞這對初戀情人，分手多年仍十分老友，見面還互相錫面，問安安怕不怕小寶的女友呷醋？她說：「呷醋就做唔到佢女友啦，會明白嘅，我同羅小姐都識。」余安安又謂後生時覺得小寶很靚仔，不過現在的小寶需要減肥。&#13;<br> 此外，早前《阿嫂》女主角劉心悠表示秋生曾向她講三級笑話，前晚秋生否認說：「我冇講過，我同佢喺片場有傾偈，但冇講過鹹濕笑話，佢咁講太儍，以後招呼都未必同佢打，我好介意人哋話我性騷擾。」&#13;<br> 採訪：馮美茵、魯萍&#13;<br> 攝影：林德雄</spanclass></spanclass></p></body></html>