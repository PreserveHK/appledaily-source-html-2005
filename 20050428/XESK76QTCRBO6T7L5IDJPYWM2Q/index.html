<html><header><meta charset="utf-8"><title>有運到：<br>貓頭鷹癡晒冷Upgrade腦細胞</title></header><body><h1>有運到：<br>貓頭鷹癡晒冷Upgrade腦細胞</h1><p>如果人腦可以好似電腦咁加Ram或者Upgrade，等個人醒啲就好喇！忽聞貓頭鷹喺世界好多地方都係智慧同權力嘅象徵，搵一兩隻傍身，個腦重唔Up晒Grade？不過唔使周圍搵，多得這位貓頭鷹癡將自己搜羅自世界各地的精品公諸同好。&#13;<br>&#13;<br>記者：陳慧敏&#13;<br>攝影：梁細權、周旭文</p><p>買到開舖</p><p>Joan最鍾意四圍去，見到得意的貓頭鷹公仔，二話不說就掃回家，結果10年嚟「鷹」數迅速增長，半年前索性開店賣世界各地民族精品，將家中其中二百隻，近半個貓頭鷹家族擺出嚟獻世做生意。店裏有秘魯許願守護神、有墨西哥權力象徵，還有肯雅小擺設。今次就等Joan嚟同我哋介紹各款貓頭鷹守護神啦！</p><p>日本代表</p><p>日本人視貓頭鷹為守護神，愈肥愈圓就愈有福氣，而且造型色彩豐富。金色眼睩睩貓頭鷹燈可保財運，夜晚陪你讀書，人都聰明啲！&#13;<br> 彩玻璃枱燈$1,600（a）</p><p>秘魯代表</p><p>點解冇眼嘅？冇事嘅，只要你向牠許願並帶在身上，牠就會幫你願望成真，之後你可以幫牠點睛作回報。&#13;<br> 點睛貓頭鷹$68（a）</p><p>墨西哥代表</p><p>貓頭鷹在墨西哥代表權力，若遇到戴住貓頭鷹頭戒指的墨西哥人，那就可能是律師。特色是色彩鮮豔圓碌碌。&#13;<br> 貓頭鷹擺設$280（a）(右)&#13;<br> 叠叠樂$298（a）(中)&#13;<br> 曲奇餅樣$78（a）(左)</p><p>肯雅代表</p><p>肯雅貓頭鷹造型眼細又偏瘦，這對用蕉葉做的貓頭鷹叫做BananaOwl，「果皮」頭望落唔醒反而有啲儍，睇見就想笑。&#13;<br> 蕉葉貓頭鷹（a）&#13;<br> 大$118(右)&#13;<br> 小$78(中)&#13;<br> 樹幹$68(左)&#13;<br> </p><p>重有畀你揀</p><p>售賣點</p><p>a）福郎雜貨（23742816）&#13;<br> 旺角家樂商場F43號舖&#13;<br> &#13;<br> b）流星雨（27149431）&#13;<br> 尖沙嘴加連威老道32號2樓&#13;<br> &#13;<br> c）e-Land（23699390）&#13;<br> 銅鑼灣金百利商場305舖&#13;<br> &#13;<br> d）彩暉城（21423361）&#13;<br> 旺角新之城215舖&#13;<br> &#13;<br> e）卓斯（31103446）&#13;<br> 旺角新之城213舖</p></body></html>