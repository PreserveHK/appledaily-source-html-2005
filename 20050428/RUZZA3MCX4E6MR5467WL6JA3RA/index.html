<html><header><meta charset="utf-8"><title>Kitty貓踩入MP3機</title></header><body><h1>Kitty貓踩入MP3機</h1><p>紅足幾十年依然大把Fans嘅HelloKitty，新搞作係CrossOverv@mp，推出兩款冧死擁躉嘅MP3機型號。雖然兩款機都係今年二月已經推出市場，但搭上Kitty貓，改頭換面後絕對係另一種風味！先講VP-525D嘅型號，由金屬CyberFeel搖身一變成粉紅襯灰色，一隻大頭HelloKitty印喺機面，已經係人見人愛。規格就跟之前一模一樣；內置256MB記憶體，設有直錄同FM功能，另有SD卡槽作擴充之用，廠方更「體貼」地預計推出埋HelloKittySD卡，實行掏盡Fans血汗錢。</p><p>另一款VP-415型號就Kitty化得更為徹底，純白機身加粉紅線條，女仔「陀」出街肯定增加唔少可愛度，最特別係單單MP3機背部已設有一個喇叭，而跟機底座亦加有2個更大嘅喇叭，彷彿當係一部迷你MP3Hi-Fi咁，有歌齊齊聽！規格方面亦係有齊FM收音、現場錄音、雙耳筒插位，不過內置記憶體就少啲，只得128MB，都係要靠SD卡擴充。兩部機分別預計5月同8月先喺日本推出，有興趣就要昅實喇。&#13;<br> &#13;<br> 記者：徐影龍&#13;<br> 相關網址：www.vamp-mp3.com/jp/</p></body></html>