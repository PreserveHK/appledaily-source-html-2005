<html><header><meta charset="utf-8"><title>牛記助興黑豹AJXIII再現江湖</title></header><body><h1>牛記助興黑豹AJXIII再現江湖</h1><p>美國NBA季後賽已經塵埃落定，被譽為佐敦接班人的勒邦占士（LebronJames）飲恨，與季後賽無緣，好彩佢有嘅係時間同青春。要能成為NBA神話，占士當然重有一段距離，你睇波神佐敦咁厲害，無論退休幾多年，都依然備受注目，其產品唔理係咪復刻，總之NikeAirJordan1~20代一樣長賣長有，最近又有新色復刻，主角係JordanXIII，加埋破天荒的Jordan老牛同時登場，佐敦迷點睇先？&#13;<br>&#13;<br>記者：胡卓琳　攝影：陳智良</p><p>AJXIII以美洲豹為靈感</p><p>AirJordanXIII（第十三代）始於1998推出，同樣為NikeAJ首席設計師TinkerHatfield設計，概念以美洲黑豹為靈感，其鞋底中部運用碳纖維（CarbonFiber），鞋面則由Phylon、Nylon及多種質料混製而成，提供更好的支撐性及穩定性，減少扭轉阻力，局部的ZOOMAIR更能急緩控制自若。另外，鞋側簡潔流暢的造型，能夠加強抓地力的波浪形鞋底，在避震性及鞋帶連結方面也有極創新設計。最特別為鞋踭位置立體的Jumpman飛人標誌，令整雙鞋正如一隻蓄勢待發的黑豹。當初黑白原色喺推出時備受惡劣批評，話佢唔夠瀟灑，着咗佢似足恐龍腳，不過佐敦迷一於少理，照着可也，如今出埋多隻復刻新色，似乎係要宣布AJXIII將再戰江湖。</p><p>復刻新色一齊上</p><p>就算黑白原色幾唔受歡迎都已成過去，今次新色有LoCut全黑配黃底及白色配紅底，重有HiCut白色配粉藍底，全新面貌，Fans必Like！</p><p>等到頸都長！AJX首次復刻</p><p>Jordan10代於94年首度推出，咁多年來都未見有復刻的出現，等到頸都長，今年終於再度推出復刻，當然備受注目。行貨要等到6月，心急嘅佐敦迷，買住水貨先啦！</p><p>破天荒JordanXIII牛記</p><p>Jordan波鞋、波衫、波褲就見得多，不過呢條AJXIII老牛，真係令各JordanFans大開眼界，Oversize的褲形加上褲身有AJXIII球鞋3個不同角度的造型Patchwork，造型「突出」，相信唔係人人受，但收藏還可以！</p><p>售賣點：&#13;<br> （a）Siz（31019171）&#13;<br> 旺角Chic之堡318號舖&#13;<br> &#13;<br> （b）HeadCoach（27710163）&#13;<br> 旺角瓊華中心2樓209舖</p></body></html>