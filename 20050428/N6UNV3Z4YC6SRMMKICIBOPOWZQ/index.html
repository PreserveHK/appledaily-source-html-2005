<html><header><meta charset="utf-8"><title>理想家居2：<br>掃盡會場着數買PLC三盞燈唔使七百蚊</title></header><body><h1>理想家居2：<br>掃盡會場着數買PLC三盞燈唔使七百蚊</h1><p>新設計新科技當然令人眼前一亮，但係對不少精打細算的香港人來講，吸引力最大的，始終都係一個「抵」字，如果再加埋「免費」呢個無敵冠冕，憑過往經驗，足以令人捱更抵夜摸黑排隊入場攞禮物！今年「新一代家居博覽」當然又有大把免費禮物送出，總值有成50萬，先到先得，唔想一早排隊，亦可以睇睇有咩特價產品，總之梗有你着數！&#13;<br>&#13;<br>記者：張銘恩　攝影：黃子偉&#13;<br>模特兒：JoeyMo</p><p>抵買必掃貨品</p><p>$699買起PLC三盞燈&#13;<br> 嚴選全場至抵貨品，首位必要數PLC的$699燈飾全餐，包括一支大燈，以及在芸芸十款天花燈?壁燈再任揀多兩盞！平時呢個價一盞都買唔到，今次一次過有齊一廳兩房三盞燈，超抵！&#13;<br> 攤位E01-06</p><p>$88/呎設計全屋家具&#13;<br> 想將全屋改頭換面，有專人為你設計心水屋款全面度身訂做？600呎地方五萬蚊搞掂！FancyDesign將於會場推出以$88?呎的特平價全屋家居設計，包括所有基本家具，重要不設最低消費，即是你淨係整間房都得！而且凡幫襯送你梳化或床褥一張或餐枱連四張椅。&#13;<br> 攤位K04-06</p><p>小巧三百萬像素數碼相機&#13;<br> BENQ數碼相機，300萬像素及四倍變焦功能，小小機身功能多多，除影相外還有MP3和收音機功能，銀色外殼配有鮮紅邊位點綴，搶眼！&#13;<br> 攤位Q01-05</p><p>六折買泰式雙面茶几&#13;<br> 輕巧茶盤角几，泰式蓆面散發原始自然風味，並可選擇較淺顏色，頂部茶盤可反轉變為木面使用，更加方便清洗。攤位N01-03&#13;<br> 會場價：$688&#13;<br> 原價：$1,200</p><p>OTO特別版摺車每日限賣5部&#13;<br> 乜OTO有出過摺車咩？未㗎！因為呢架係特別限量版，鮮黃色幾搶眼少見，只於會場發售，特價$599（原價$1,980），每日限量5部，如需送貨就另加$150。&#13;<br> 攤位C04-06</p><p>唔使錢&#13;<br>五十萬元禮品先到先得</p><p>今次大會將送出800份禮物合共價值五十萬元，分四日送出，每日頭200個入場人士即可免費抽獎，好彩的話你可以攞走部20"的LCDTV，幾唔好彩都會有份禮物仔，人人有份永不落空，究竟啲禮物有幾吸引，搞到上年有人凌晨四點就去排隊？即睇！</p><p>LCDTV&#13;<br> 大大部Panasonic20"LCD電視（$9,980），又或者小巧型適合睡房的Sharp15"款（$6,980），全部送嘅！</p><p>EpsonProjector&#13;<br> 影音器材始終都最吸引，Epson就會送出兩部多媒體液晶投影機，分別價值$8,200和$9,000。</p><p>華帝牌消毒碗櫃&#13;<br> 針對女士們的禮物又點少得，炎炎夏日將至，當場亦會有兩部不銹鋼嵌入式消毒碗櫃，襯晒CyberLook的廚房。（每部價值$1,280）</p><p>OTOe-足健&#13;<br> 輪到公公婆婆份，家燕姐做代言人的OTO升級版e-足健（$2,700），每日電一電，有助消除疲勞，舒緩足部痛楚。</p><p>花梨木茶几&#13;<br> 大件家具亦有唔少，例如以將傳統中式家具現代化的木作坊，亦會送出兩個花梨木做的流線型茶几，綴以淺色蓆面，非常靚仔。（價值$4,510）</p><p>提醒你：天未光要出動&#13;<br> 為咗攞到大會完全免費嘅超筍大禮，你必須成為首二百名入場者之一，參考過往經驗，最好凌晨四點出動排隊霸頭位。</p></body></html>