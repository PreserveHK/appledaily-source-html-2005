<html><header><meta charset="utf-8"><title>理想家居1：家居博覽會明日開鑼<br>搶先試玩氧氣機即刻醒晒</title></header><body><h1>理想家居1：家居博覽會明日開鑼<br>搶先試玩氧氣機即刻醒晒</h1><p>「新一代家居博覽會」將於明日開波，除了以一站式齊全家居用品作招徠，當然重有霸頭位免費抽獎一環，不過講有噱頭，點都要睇新鮮嘢先夠過癮！全場幾乎每個攤位都會力谷新貨上場，無奈礙於腳骨力同時間問題，兼且此非「毅行者」比賽，行唔晒冇緊要，最緊要識揀好嘢行，本報已經率先預覽，精選以下五大必遊「景點」，到場人士萬勿錯過！&#13;<br>&#13;<br>記者：張銘恩　攝影：黃子偉　模特兒：JoeyMo</p><p>第1玩&#13;<br>試用全港首部&#13;<br>HandCarry氧氣機</p><p>晨早起身排咗幾個鐘頭隊，入到會場第一時間去吸啖氧氣醒醒神先，唔係點夠精神行足一日？㗎妹近年潮興去氧吧吸氧，因為有醫學證明足夠的氧氣，可以有效加速新陳代謝，令健康保持最佳狀態，而且對於消除疲勞、舒緩身心壓力都有功效，即係人都靚啲精神啲，係女都Buy啦！所以近年香港亦有美容院引入氧氣機，不過下下要去美容院就非常麻煩，而且閒閒哋一個護理都要Over五百蚊，𠵱家Panasonic推出呢部便攜式氧氣機，可謂食正條水，輕巧機身買部放屋企，每日吸一吸精神暢旺，重可以帶返公司同姊姐們一齊分享。&#13;<br> 攤位G01-06</p><p>無添加</p><p>當空氣進入氧氣機，其內置的「添氧濾層」便能將氧氣濃度由一般空氣中的21%提升至30%，用者只需戴上Headset狀的專用氧氣吸入器，將噴嘴調校至合適位置，便能輕鬆享受天然氧氣，不用添加任何化學物質。$3,580</p><p>女士點睇</p><p>第2玩&#13;<br>感受RainShower&#13;<br>按摩水力</p><p>德國浴室用品名牌GROHE會於場內設置歷來最大的花灑試水區，一共六組接駁了水源的RainShowerPanel（雨淋系統）設於透明膠室內，畀大家即場睇睇在沒有加壓下的水力有幾勁，可以親身試玩其中一組，放心，唔係叫大家當眾沐浴，而係伸手入去試試其按摩功能有幾舒服，一向甚少品牌會「夠膽」咁做，因為不少品牌的ShowerPanel構造其實並不太適用於香港，不但射出的水力唔夠，甚至會連熱水爐都撻唔着，既然咁難得，梗係要一試。而今次展出的會有GROHE最新的設計，優點係在低水壓的情況下仍可發揮超凡的淋浴效果，可用於一般煤氣爐，而且所佔空間較小，全部德國製造，最正係會以幾千蚊的超筍價益會場人士，重即送Crabtree&amp;EvelynAloeVera淋浴套裝（$590）！&#13;<br> 攤位F07-10</p><p>第3玩&#13;<br>Hi-Tech門鎖任你遙控</p><p>專門售賣門鎖的PLC則由以色列引入咗最新推出的遙控門鎖Mul-T-LockMDS2000，操作如車匙，一出𨋢㩒一下遙控，大門即時為你而開，15呎內生效，非常方便慳時間。同時亦可以自設密碼開鎖，亦備有最原始的鎖匙開鎖。其防撬及防鑽鎖膽大大提高防盜性，並有夜光照明系統。咁Hi-Tech，一般屋好少用，真係唔買都玩吓啦！&#13;<br> 會場價$2,624（原價：$3,280）&#13;<br> 攤位E01-06</p><p>最新版指紋鎖</p><p>同場亦有Hi-Tech的指紋鎖，美國ADEL最新出品，新在加了門抦，可以獨立一個安裝於門上，最多可識別138個指紋，全家人十隻手指輸入晒都OK，亦可用密碼或鎖匙開啟。&#13;<br> 會場價$2,624&#13;<br> （原價：$3,280）</p><p>第4玩&#13;<br>腳底按摩鬆一鬆</p><p>行咗咁耐有啲攰，最好就係可以享受吓腳底按摩然後再博殺，即刻埋位試吓呢部新機！日本製造的Panasonic足部按摩機特有穴位指壓和揉揑功能，配合腳掌兩旁的氣墊按摩，做出人手腳底按摩效果，並首創3種腳掌尺寸選擇，配合不同Size的腳掌，從而更精確地刺激重要穴位，算係足部按摩機一大突破。$3,980&#13;<br> 攤位G01-06</p><p>第5玩&#13;<br>坐梳化攤唞吓</p><p>如果按摩機多人排隊試玩，不妨去Giormani試坐梳化攤唞一下，多張全新梳化於會場推出，大大細細真皮織布單坐三坐L形乜都有，任你試坐，最正係65折發售，每日頭兩位購物滿$500的人重會送你一張型仔單座椅NOVA，有計劃買梳化的人記住第一時間去昅昅。攤位D07-10</p><p>其餘有睇頭攤位</p><p>博覽會新貨之多，要全部介紹當然冇可能，繼以上必玩攤位之後，以下精選幾類特別有睇頭的貨類，各位可以多加留意。</p><p>GROHE×PORSCHE首度聯手</p><p>兩個看上去風馬牛不相及的牌子，卻可合作締造歷史，全球首個由頂級跑車品牌PORSCHE為GROHE設計的水龍頭，亦會首度於會場亮相，這個設計於去年榮獲德國的iFdesignawardwinner和reddotaward，會否以五位數字（$12,000）購買一個水龍頭見仁見智，但無論如何，都應看看這件藝術品。&#13;<br> 攤位F07-10</p><p>PLC買一拖二</p><p>於PLC攤位選購特定新貨，可以免費揀多兩盞燈，選擇包括壁燈、座枱燈或座地燈，又係嗰句，梗有一款啱你嘅！&#13;<br> 攤位E01-06</p><p>彩芒室內無線電話</p><p>Amytel出品，彩色全圖像顯示屏，內置三款背景牆紙及螢幕保護裝置，並有18首和弦鈴聲選擇，當然亦有響鬧、計時及倒數等功能。$1,980&#13;<br> 攤位U26-27</p><p>客飯廳全套家具$13,500</p><p>鍾意木製自然Feel家具的人就記住去SimpleLiving的攤位走一轉，因為在場會展出超筍的客飯廳套餐，全新設計會由$17,204減到$13,500，包起客飯廳基本家具如餐枱、餐椅、鞋櫃、梳化、茶几、電視櫃和腳踏，可揀選木料和蓆面，睇啱即訂做，唔使煩。攤位N01-03</p><p>博覽會詳情&#13;<br> 日期：4月29日至5月2日（星期五至星期一）　時間：11:00am-7:00pm&#13;<br> 地點：九龍灣國際展貿中心（可於九龍灣地鐵站恒生中心乘坐免費穿梭巴士前往）備註：入場費用全免</p></body></html>