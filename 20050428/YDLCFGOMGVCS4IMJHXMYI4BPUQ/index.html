<html><header><meta charset="utf-8"><title>「俾同學扯到流好多血」<br>官恩娜長短耳計劃整容</title></header><body><h1>「俾同學扯到流好多血」<br>官恩娜長短耳計劃整容</h1><p>官恩娜昨日往尖沙嘴為銀器飾物品牌行騷，她透露讀書時期狂穿耳窿，一次更被同學扯至右耳變形，流很多血，她笑言有考慮耳朵整形，使雙耳外觀變回對稱。而她首次接受異性所送的飾物，是對方以樹脂自製的頸鏈。</p><p>官恩娜昨日往尖沙嘴為銀器飾物品牌FolliFollie行騷，谷祖琳、利嘉兒及張燊悅等則為出席嘉賓。&#13;<br> <br> <spanclass>「我隻右耳長啲」 &#13;<br> 官恩娜表示演繹時裝與飾物騷最大的分別是甫士很不同，她昨日收取五位數字酬勞並獲贊助。&#13;<br> 眾多飾物中，官恩娜表示最喜歡長耳環，因為很有女人味，她表示十年前已開始穿耳窿，至今肚臍亦有穿環，她更向記者展示她兩隻不對稱的耳朵，她說：「試過有次俾個同學扯住右耳，當時重流好多血，𠵱家我隻右耳係長啲嘅，我都有考慮過整整隻右耳，等兩隻耳仔可以對稱番。」&#13;<br> 問官恩娜何時第一次收異性送的飾物？她說：「十四歲時有個男仔用日本樹脂自製咗條鏈畀我，穿成我個英文名『Ella』，我見係我個名即係第二個女仔都用唔着啦，就接受咗條鏈，不過冇接受到個男仔。」&#13;<br> <br> <spanclass>谷祖琳嫌金器娘 &#13;<br> 谷祖琳則表示飾物中她獨愛銀器，她說：「因為金器太『娘』。」問她有沒有家傳之寶？谷祖琳說：「有呀，不過唔係首飾，係山東水餃呀，我想喺今年生日前學識點整，因為嫲嫲都老啦，媽咪姑姐又冇興趣學，我唔學識就失傳㗎啦。」&#13;<br> 採訪：RitaLeung&#13;<br> 攝影：HoKwokHo</spanclass></spanclass></p></body></html>