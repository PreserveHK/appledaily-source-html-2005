<html><header><meta charset="utf-8"><title>股海實戰錄：似好非好離場觀望</title></header><body><h1>股海實戰錄：似好非好離場觀望</h1><p>美股繼續過山車走勢，周一杜指升84點，周二回跌91點，收10150。自上周三起，杜指展開1日大升1日大跌的單跳波動走勢，按盤路顯示，美股周三晚應該升，但趙飛雲就估可能會斷纜。&#13;<br> 由日線圖看，杜指似頭肩頂，頸線阻力在10360，距杜指近期反彈高位10264，仍有近百點距離。若由美股代表性更大的標普500指數看，標普日線圖較似雙頂，而頸線在1163，標普周一高位1164，收1162，周二以陰燭下跌0.9%（杜指跌幅相同），收1151，配合9RSI亦升至50中軸回頭，則明顯是受制於頸線阻力，若周三再以較大陰燭下跌，則是後抽完成，再度尋底的走勢。簡單一句講，美股形勢仍是相當差。&#13;<br> 不過，港股昨日在好友力托下，走勢依然硬淨，僅跌19點，收13839。恒指不但守穩50日線，而且連13800亦未有明顯跌穿過，而成交大縮至115億元，反映沽壓亦不大。表面而言，恒指短線似乎不可言淡，但好友今日要力保期指在13800之上結算，還要看美股周三晚表現。<br> &#13;<br> <spanclass>港股愈來愈難玩 &#13;<br> 趙飛雲近排講多過做，個倉空蕩蕩，主要係睇唔清大市去向，並唔係想偷懶。&#13;<br> 市場上的衍生工具愈來愈多，單睇股市表現唔可以作準，搵食的對沖基金愈來愈多亦令情況更複雜。單睇港股走勢經常大裂口上，大裂口落，就知道大戶根本唔會畀機會散戶低位買貨，以及被佢咬中好難輕傷而退，而且近期大戶愈玩愈茅，好多時睇啱市亦一樣要損手。&#13;<br> 例如上周三趙飛雲睇淡買恒指Put輪，當晚美股大跌逾百點近10000關口，周四亞洲市全面急挫，但港股稍為低開便掉頭挾上，倒升95點收市。趙飛雲雖可全身而退，但仍然十分唔順氣，其他要輸錢的人可以想像如何激氣。套用馬會常用語，嚇怕投資者對整體股市發展不利。&#13;<br> 趙飛雲</spanclass></p></body></html>