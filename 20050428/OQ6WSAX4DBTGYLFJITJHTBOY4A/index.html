<html><header><meta charset="utf-8"><title>泵把油彩抗熱300度$195</title></header><body><h1>泵把油彩抗熱300度$195</h1><p>車燈同引擎高溫，加埋風吹雨打，泵把好易氧化。想佢重現昔日光彩？可以試吓用以下介紹嘅泵把油彩，可回復昔日黑色亮澤，重防止高熱至攝氏300℃！自己郁手做，有效保護泵把至少6個月。&#13;<br>&#13;<br>記者：戴維浩　攝影：陳偉強&#13;<br>查詢：23924244（台日汽車精品）</p><p>日版Alphard升級出場</p><p>豐田嘅Alphard一向係MPV中嘅班霸，早前呢部MPV正式喺日本進行首次Facelift，主要係車身外觀作出改良，車頭用上電鍍鬼面罩同新頭燈組合，此外更加上A柱輔助泊車鏡同新款頭泵把，令車頭賣相更吸引。日本版將可加裝容量高達30GB嘅HDD（HardDiskDrive），全面對應使用G-BOOKALPHA同藍芽系統，真係高科技得緊要！&#13;<br> 記者：袁國基</p><p>寶馬新3系抵港</p><p>全新寶馬3系早前喺亞洲巡迴首展，收到唔錯嘅迴響，不過兩部預展嘅新3系Demo車，只係東瀛嘅入門版320iA標準規格，而且跟進口香港嘅版本規格有別。真正港版330iA嘅Demo車最近嚟咗放喺港、九寶馬陳列室，有齊全套大包圍、全新Bi-Xenon頭燈、17吋跑車合金胎軨、全套高級皮椅加上電動天窗等裝備，寶馬迷唔好錯過！&#13;<br> 記者、攝影：陳偉林</p></body></html>