<html><header><meta charset="utf-8"><title>奧迪專家珠海教揸quattro</title></header><body><h1>奧迪專家珠海教揸quattro</h1><p>今年原來係奧迪quattro恒式四驅系統面世25周年，廠方為隆重其事，除咗喺德國本土舉辦多項慶祝活動之外，香港代理亦好重視呢件盛事，籌備多月嘅慶祝活動AudiquattroDrivingExperience已定於9月6日至9月8日喺珠海賽車場舉行。&#13;<br></p><p>最新A6、A8曝光</p><p>據知，AudiquattroDrivingExperience係一項高級駕駛嘅交流活動，代理會聘請德國奧迪廠方嘅專業駕駛技術人員到港，講解奧迪車系各項先進科技，重會教授同示範揸quattro嘅技術。聽講喺呢次活動上，參加者有機會揸到從未喺香港曝光嘅奧迪A8L6.0W12quattro同A64.2quattro，確實難得。據代理透露，由於反應踴躍，參加人數超出名額，故需要以抽籤形式選出參加者，屆時本報會有現場報道。&#13;<br> &#13;<br> 記者：陳偉林</p></body></html>