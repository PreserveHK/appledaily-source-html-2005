<html><header><meta charset="utf-8"><title>黑狗林海峰鹹古水槍騷　Fans又仆又暈</title></header><body><h1>黑狗林海峰鹹古水槍騷　Fans又仆又暈</h1><p>林海峰前日傍晚舉行音樂會，他故意塗黑自己扮「黑人」，更與Cookies在台上大玩水槍兼講鹹濕笑話，現場氣氛十分熱烈，其間更有歌迷暈倒兼仆親！</p><p>林海峰（阿Jan）前日傍晚在馬鞍山白石俱樂部演出「NewayColorMusicNCMlive第二浪向海峰狂呼」音樂會，邀得鄭中基及Cookies任嘉賓，吸引過千觀眾捧場。阿Jan將自己塗得全黑、戴着墨鏡身穿夏威夷恤衫出場，形象鬼馬。</p><p>大講有味笑話</p><p>其間Jan拿着大水槍不停射向觀眾，觀眾又以小水槍回敬。阿Jan又謂入場時見有歌迷跌倒受傷，於是送了一支簽名小結他給對方，他說：「佢仆到嚟睇林海峰，我好多謝佢。」&#13;<br> Cookies出場時，四人身穿小背心，拿着水槍不停亂射，而另一嘉賓鄭中基則在炎熱天氣下仍穿上厚外套出場，台下觀眾即向他射水。之後阿Jan獻唱新歌《搞出嘢》時，聽到有歌迷叫他的名字，即打趣說：「乜嘢事？做乜嘢？係咪出咗嘢？」三級言論引得全場大笑。&#13;<br> 演出近尾聲時，阿Jan突然見台下有人暈倒，即嗌停歌開燈，請聖約翰救傷隊為其治理。然後他又嚴肅地說：「希望快啲搵到搞賢仔（指被斬傷的七歲小童）嘅兇手，唔係人嚟㗎！」</p><p>中基捐助賢仔</p><p>事後阿Jan表示其妻彭羚也有到場，他的黑人造型是特技化妝師為他化的，回家後要太太為他洗刷。他說：「要用BB油狂捽，胳肋底啲敏感位要太太捽，唔通搵菲妹捽咩？」&#13;<br> 此外，鄭中基前晚與梁漢文、方力申等演出「健康快車慈善演唱會」，共籌得二百萬。中基謂稍後會與谷德昭及張達明捐助被斬傷的賢仔。&#13;<br> 採訪：李珮洳、何永寧&#13;<br> 攝影：何榮亮</p></body></html>