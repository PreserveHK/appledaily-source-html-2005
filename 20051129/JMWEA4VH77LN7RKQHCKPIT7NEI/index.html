<html><header><meta charset="utf-8"><title>青木瓜等了一年又一年……</title></header><body><h1>青木瓜等了一年又一年……</h1><p>陳老師是我見過咁多老師中，最好脾氣最好耐性的一個，從沒見她大聲罵學生，無論他們放了毛毛蟲在她抽屜或在她背上貼龜，她都一笑置之，直把那些奀皮學生激到七孔生煙，無晒佢符！「棵木瓜樹咁高大都唔結果嘅，不如斬咗佢，免得它搶走晒其他植物的營養。」這些木瓜樹是偉仔把吃剩的木瓜核隨意撒到田中再移植，說要親自種出木瓜來，但長到這麼高大才放棄！陳老師不同意，「不如再給它機會吧。」足足等了一年，終於有幾十個木瓜仔出來了！偉仔話好似陳老師桃李滿門咁多喎！「呢啲青木瓜㓟皮刨絲，用鹽水浸走了苦味，揸乾水，然後連同黃醋、糖、胡椒、鹽、提子乾、紅蘿蔔絲放在玻璃樽浸醃，一個月已入味喇，不過等一年就更好啦！用來當小吃，清熱氣好好㗎！」吓！又要等一年！（四十九）&#13;<br>&#13;<br>阿花</p></body></html>