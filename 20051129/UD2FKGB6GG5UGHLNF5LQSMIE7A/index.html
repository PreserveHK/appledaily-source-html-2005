<html><header><meta charset="utf-8"><title>美麗在望：扭花臣隨意插箍爆</title></header><body><h1>美麗在望：扭花臣隨意插箍爆</h1><p>頭箍唔係個個戴得靚，基本條件係要有張輪廓唔錯嘅面孔。不過就算塊面幾靚，唔識戴就會變得娘、𤓓、唷，情形好似猛擦眼淚嘅周麗淇、爆炸頭師奶伍詠薇、四眼妹阿Sa咁，拼埋一齊即可讓人立時見高下。其實只要有創意，頭箍會是一件讓人眼前一亮的頭飾，今次特地找來髮型師設計三種創意造型，各位女生不妨偷師參考。&#13;<br>&#13;<br>記者：謝翠玲　攝影：何家亮　Model：Ali&amp;YoYo（HKGenesis）&#13;<br>HairbySue&amp;makeupbyJoe（bothfromBASS）</p><p>闊身勁有空姐feel</p><p>打破戴頭箍給人扁平沒層次的印象，髮型師Sue先把所有頭髮扭出小辮子，再將頭箍斜戴，髮型立時變得立體有層次。要令個Look好睇啲，用鮮豔頭箍配素白衣服製造對比效果。&#13;<br> 配件：闊身鮮色布頭箍&#13;<br> 適合髮型：層次少的長直髮</p><p>Step</p><p>多箍添活潑</p><p>戴頭箍紮髻整齊高貴，用上幾個閃色頭箍重叠戴上就更添活潑感。髮髻可束鬆，加上幾撮固意挑出的髮絲，打破傳統髮髻的生硬和老土感。&#13;<br> 配件：不同閃色幼箍3個&#13;<br> 適合髮型：層次少的長直髮</p><p>Step</p><p>狂喪PartyLook</p><p>擁有一把爆炸長鬈髮的女生，本身已夠搶眼，不妨運用幼身顏色頭箍作裝飾，營造繽紛好玩嘅PartyLook，讓妳更受注目。&#13;<br> 配件：不同顏色幼身膠頭箍3個&#13;<br> 適合髮型：爆炸長鬈髮</p><p>Step</p><p>「箍」人示範</p><p>不少女星愛戴頭箍示人，不過就唔係個個識戴，良莠不齊嘛！</p><p>周麗淇　扮天真</p><p>一身玉女look再加純情蝴蝶頭箍，戴法大路，加埋眼淚贏晒同情分。</p><p>伍詠薇　夠型格</p><p>以幼箍將爆炸頭向上定型個人風格強烈，型爆燈！</p><p>阿Sa　老積婆仔</p><p>頭箍馬尾加眼鏡造型太過老成，十足隔籬屋師奶！</p><p>李英愛　勁土氣</p><p>長金一向脫俗，連頭箍都戴到似學生妹咁純情，但勁娘。</p><p>髮型師貼士</p><p>Sue：「頭箍本是很好用的配件，想有創意，可用幼身頭箍玩層次，甚至是把小朋友頭箍放在鬈髮上，更有partyfeel。」</p><p>頭飾配件</p><p>頭箍款式、質料和粗幼各有不同，除了布頭箍售價較貴（約$38/個），其他膠製或閃片頭箍由$12至$18不等，女人街或商場店舖都找得到。</p></body></html>