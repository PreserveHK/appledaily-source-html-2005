<html><header><meta charset="utf-8"><title>　　鄭宇碩籌款好成績 - 李八方</title></header><body><h1>　　鄭宇碩籌款好成績 - 李八方</h1><p>遊行當然要籌款啦，否則好難有下次，遊行都要錢，八方見到啲市民認真疏爽，一百元幾張幾張塞入籌款箱，城大教授鄭宇碩就捧住個箱企正喺銅鑼灣馬路中間，真係愈捧愈重。&#13;<br> 八方問佢係咪為45條關注組籌錢，因為佢哋準備組黨，鄭宇碩話唔係，原來佢係為民主動力籌款，召集人蔡耀昌話，噚日一日籌咗十萬元，好唔錯，成千成千蚊捐嘅市民都有，真係多謝。民主動力今年7.1都係籌到三萬，可見市民係好想佢哋再為民主出力。&#13;<br> 至於民陣，成班核心成員都喺晒政府總部，到十一點都未走，所以未有數。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>