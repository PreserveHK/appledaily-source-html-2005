<html><header><meta charset="utf-8"><title>　　禮賓府唔旺煲呔？ - 李八方</title></header><body><h1>　　禮賓府唔旺煲呔？ - 李八方</h1><p>噚日遊行，議題好清晰，就係要盡快有雙普選，○七、○八唔選，咁幾時選？一定要有個時間表，唔可以講埋啲模稜兩可嘅條件，想蒙混過關。&#13;<br> 八方聽聞，二○○三年7.1遊行日，煲呔就匿喺屋企睇遊行，佢噚日下晝都冇出街，睇怕都係喺度睇直播，做總指揮。&#13;<br> 老董落咗台，𠵱家由佢做揸fit人，當然要第一時間反應啦，咁政府總部又俾人霸住，佢咪要另尋場地，啱啱禮賓府裝修工程局部落成，煲呔就喺嗰度開記者會，禮賓府前身係港督府，老董信風水同以為政治正確唔敢入住，煲呔就膽粗粗，其實坐呢個位一啲都唔易，煲呔真係要醒定啲，只係識擦北京鞋唔掂嘅。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>