<html><header><meta charset="utf-8"><title>廣東貢柑好搶手</title></header><body><h1>廣東貢柑好搶手</h1><p>廣東德慶出嘅貢柑有中國第一柑之稱，啱啱推出市場就熱賣，𠵱家賣到成每公斤六蚊人民幣。德慶以「皇妃」商標註冊嘅貢柑，歷史悠久。據史書記載，早喺唐代開元年間，已經開始培植。德慶山青水秀，氣候溫和，種植出嚟嘅貢柑，果色金黃，味道清甜香蜜，係昔日嘅宮廷御用貢品，有「中國新奇士」嘅雅號。</p></body></html>