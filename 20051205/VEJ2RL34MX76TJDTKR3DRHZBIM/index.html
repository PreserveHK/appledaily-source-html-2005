<html><header><meta charset="utf-8"><title>MP3機取經手機W550i機身Nokia電</title></header><body><h1>MP3機取經手機W550i機身Nokia電</h1><p>腦場線人報料！剛返咗隻似足SEW550i嘅MP3機，即刻飛身落去睇，點知勁型仔嘅「橙色機」一日內賣清，得番「銀機」撐場，唔講咁多！即刻影咗先！雖然唔似手機咁，曉玩旋轉式機身，不過音樂嗰Part，都一樣幾強吓！呢部掌中寶C80，基本玩齊MP3播放、1.5"芒影片播放、FM收音機、錄音等多項功能，最認真係玩埋全卡通Icon介面，哈！真係幾鬼有手機Feel喎！但更引人心動者，係佢個機背，罕見地加入換電功能！一打開赫然發現竟然對應Nokia手機電池！代號BL-4C，如果之前有買落N7270、N7200、N6260、N6100或N2650一類手機，多出嚟嘅電就可以放落去用；由於電池發展相當成熟，一般播歌可以玩到8個鐘、睇片都玩到4個鐘！&#13;<br>記者：朱崇德&#13;<br>攝影：林栢鈞</p><p>AGRADE（23609911）&#13;<br> 地址：深水埗福華街146號黃金電腦商場地庫62號A舖</p></body></html>