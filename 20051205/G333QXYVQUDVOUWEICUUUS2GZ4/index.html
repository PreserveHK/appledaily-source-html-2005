<html><header><meta charset="utf-8"><title>伍詠薇謀定造人大計</title></header><body><h1>伍詠薇謀定造人大計</h1><p>伍詠薇（左）同老公練海棠前晚喺珍寶海鮮舫出席關懷愛滋晚會，佢表示從細到大佢都好識錫自己，重會年年做身體檢查驗吓有冇婦女病。&#13;<br> 伍詠薇又自誇喺選擇伴侶方面從未失手，重話同老公已經有共識，再過多一年二人世界之後，就會開始計劃佢哋造人大計。</p></body></html>