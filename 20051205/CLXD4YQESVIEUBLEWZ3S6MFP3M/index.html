<html><header><meta charset="utf-8"><title>菜肉魚之食住上：街市樓上板間屋鹹濕梳乎厘</title></header><body><h1>菜肉魚之食住上：街市樓上板間屋鹹濕梳乎厘</h1><p>北角渣華道熟食中心一直被視為卧虎藏龍之地，菜式有鑊氣、好食之餘，價格也十分相宜。近日更有新舖帶備大型魚缸進場賣星洲菜及地道小炒，看似實力十足！難怪位處其旁的日式板間居酒屋也不甘示弱，推出新菜準備迎戰！&#13;<br>&#13;<br>記者：趙善怡&#13;<br>攝影：陳盛臣&#13;<br>Model：Winnie、Peggy（Salvador）&#13;<br>服飾提供：灝川日本和服浴衣專門店（25041699）&#13;<br>地址：銅鑼灣地帶2樓250號舖</p><p>木木子與菜菜子搵食三部曲</p><p>自成一隅　板間居酒屋</p><p>開業一年有多的御滿膳燒鳥居酒屋，老闆詹先生特別用日式活動板間開店舖，好讓食店能自成一隅，讓食客有其私人空間。加上老闆曾任職酒店的日本餐廳，所以能夠購入又平又靚的食材，做出各款廉價美食！</p><p>焗海膽梳乎厘$48</p><p>外層海膽已夠吸引，用匙羹舀開，更會發現內有撈了Wasabi及蛋黃醬的三文魚、吞拿魚、劍魚腩及白玉豚肉刺身。但記得要盡快食，否則外層會塌下，魚肉亦會變得過熟。</p><p>蟹膏麵豉鮮菜條$68</p><p>幾條菜仔要咁貴？其實貴就貴在前面那碗日本蟹膏，師傅將蟹膏用麵豉及欖油煮熱成糊狀，配合5種冰鎮蔬菜條齊吃，一熱一冷，非常刺激！</p><p>魚湯海鮮鍋$38（原價$68）</p><p>近日開始轉涼，老闆便推出熱辣辣海鮮鍋。鯛魚湯底熬足3至4小時，配上沙白蜆、廣島蠔、蝦、貴妃蚌片、雜菜及豆腐。用料夠矜貴。</p><p>御滿膳燒鳥居酒屋（25629229）&#13;<br> 地址：北角渣華道街市及熟食中心2樓1號舖&#13;<br> 營業時間：12:00nn-2:30pm、5:30pm-11:30pm（逢星期一休息）&#13;<br> </p><p>星洲創意小炒</p><p>新進駐的「北角漁村」只做晚市，店主許俊煜乃灣仔「星洲御廚」的老闆兼大廚。許生做事親力親為，由構想菜式至製成品都是由他自己一個搞掂。這裏除了提供自家巧手星洲美食之外，他更會周圍發掘新食材，不斷為食客帶來新驚喜。</p><p>海白菜豆腐$48</p><p>老闆每天自磨豆漿，加入小量雞蛋及海白菜後讓它自行凝固，過程並沒有加入石膏粉，有益健康。豆腐蒸熟後，以蟹肉及金菇打芡淋上面，用來送飯一流！</p><p>水煮麻辣海腸$68</p><p>蛋白質豐富的海腸即海蚯蚓，口感有點似象拔蚌，爽甜冇渣。海腸來貨時處理乾淨，配薯仔絲及大豆芽，以四川麻辣醬料煮，有齊鮮、麻、辣三種味道。</p><p>星洲辣椒蟹&#13;<br>（斤半蟹約$110，另加$30油料費）</p><p>為何辣椒蟹會又辣又酸？原來師傅利用了星洲特產參巴醬（以蝦米、蝦膏、桔仔及亞參等材料製成）、蒜頭及辣椒生煮蟹，咁蟹殼和肉就不會黏住啦！</p><p>北角漁村（25616184)&#13;<br> 地址：北角渣華道街市及熟食中心2樓4號舖&#13;<br> 營業時間：6:00pm-2:00am</p></body></html>