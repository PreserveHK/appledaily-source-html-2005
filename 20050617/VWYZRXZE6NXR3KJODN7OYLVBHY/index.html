<html><header><meta charset="utf-8"><title>百變金子李英愛扮學生妹</title></header><body><h1>百變金子李英愛扮學生妹</h1><p>韓國女星李英愛憑韓劇《大長今》而深受本地觀眾愛戴，而佢主演嘅新片《親切的金子》最近又有新劇照曝光，李英愛喺片中扮青春學生妹，着住校服孭住背囊又目光呆滯，嬌俏得嚟又滲出不良少女嘅味道，有啲似high咗嘢嘅老泥妹，而呢一個造型連早前曝光嘅預告片內都冇出現過，真係令人期待李英愛究竟喺片中搞乜。</p></body></html>