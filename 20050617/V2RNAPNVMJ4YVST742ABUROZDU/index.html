<html><header><meta charset="utf-8"><title>　　露宿者世盃港隊唔准用區徽 - 李八方</title></header><body><h1>　　露宿者世盃港隊唔准用區徽 - 李八方</h1><p>正所謂，瞓街都有出頭日，香港一班流浪漢未有因為窮途末路而自暴自棄，反而透過運動比賽重拾自信，喺社區組織協會嘅協助，同社會人士嘅熱心捐助之下，終於可以衝出香港，參加下個月喺蘇格蘭愛丁堡舉辦嘅第三屆露宿者世界盃。&#13;<br> 八方瀏覽過主辦單位嘅網站：www.streetsoccer.org，發現原來呢班香港露宿者唔止代表香港，重代表埋中國。佢哋隊波叫做「中國香港曙光隊」，網站特別提到，中國今次係第一次參加露宿者世界盃，勁喇啩！曙光隊目前勤操猛練，佢哋準備喺出發前舉行一個簡單而隆重嘅授旗儀式，以壯行色。&#13;<br> 可惜特區政府行政署似乎唔係好睇得起班露宿者，拒絕准許曙光隊使用特區區徽。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>