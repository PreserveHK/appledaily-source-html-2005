<html><header><meta charset="utf-8"><title>$499燒雙層DVD</title></header><body><h1>$499燒雙層DVD</h1><p>雖然燒DVD都算相當普及，不過若然容量都未夠你用，雙層燒錄DVD機就可以考慮，NECND-3540A最近推出了一款內置式DVD+RDL燒碟機，一隻碟就錄到8.5GB容量，而速度都唔錯，可以達到8倍速，而且燒碟機可兼容番單面燒錄，速度更可以去到16倍。雖然雙層燒錄無DVD一出時咁震撼，不過始終有其實用性，最正係價錢又唔係貴，5百有找，最近要換光碟機，不妨直接升級！&#13;<br>&#13;<br>記者：許福合</p><p>買PentiumD要連板出</p><p>想試新嘢嘅用家，最近首選當然係PentiumD，可以玩到64bitOS同軟件，不過遲遲未到貨嘅呢粒新U，今個星期終於出現，但各位唔好開心住，唔知係因為貨量少，又或者其他原因，唔係間間舖有貨，有貨嘅通常都要求「U連板」一齊買，雖然粒新U要配合新945板先用到，不過咁樣硬性規定客仔U連板買，硬係有啲那個。而且個價位好有「彈性」，視乎你買咩板，一般U連板大約預3千多啲就差唔多。而板方面幾間大廠都有貨供應，好似ASUSP5RD1-V就賣$990，新板來講都叫化算。&#13;<br> &#13;<br> Centralfield&#13;<br> 查詢電話：23870272&#13;<br> 地址：深水埗高登電腦商場1樓10-16a號舖</p></body></html>