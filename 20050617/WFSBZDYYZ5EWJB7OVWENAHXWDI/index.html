<html><header><meta charset="utf-8"><title>NECN850玩PictBridge即插即印</title></header><body><h1>NECN850玩PictBridge即插即印</h1><p>近期有咁多款高像素手機推出，玩家亦好順理成章要求有印相服務提供，就以新出嘅NECN850為例，佢標榜支援PictBridge直插印相功能，只要利用跟機附送嘅USBCable接線，駁上有PictBridge功能嘅打印機，就可以完全唔經電腦直接打印，使用上當然方便好多啦！！</p><p>既然售價只不過$2,480，內涵方面當然唔可以要求太高；相機功能最有交代，內置一個130萬像素鏡頭，最高解像度達1,280×1,024，晒3R相都唔成問題；而Movie模式方面，最長大概為2分鐘，雖然時間短啲，但拍好嘅Movie可設定為來電顯示或待機短片，有朋友打嚟手機即變流動影院，都咪話唔過癮！至於新增嘅BluetoothV1.2，由於只支援免提耳筒，想用嚟抄相或抄歌就未必得嘞！如果唔嫌速度稍慢嘅話，內置紅外線功能都可以做得到。&#13;<br> &#13;<br> 記者：陳國輝&#13;<br> &#13;<br> NEC&#13;<br> 查詢電話：27955333</p></body></html>