<html><header><meta charset="utf-8"><title>霆鋒、黎姿同人唔同命</title></header><body><h1>霆鋒、黎姿同人唔同命</h1><p>許志安、謝霆鋒、黎姿和周汶錡等昨日到中環出席首飾活動，周汶錡即場示範價值逾千萬元的鑽飾。&#13;<br> 雖然眾人都畀面到場，但待遇卻同人唔同命，安仔因與老闆稔熟，所以獲五位數字酬勞，但他卻將全數酬勞買了一隻九萬多元的寶石戒指。&#13;<br> 黎姿則因為捧朋友場，故分毫不收，當她得知其他嘉賓有酬勞時即大感愕然。而待遇最好莫過於霆鋒，雖只逗留十五分鐘，但除了穩袋酬金外，又獲大會送贈一隻一萬九千五百元的手表，大會亦準備了全港只得一隻的8.24卡鑽石戒指給霆鋒試戴，但他離開時仍戴着戒指，問到是否大會送給他？霆鋒笑笑口說：「佢哋好大方㗎！」大會工作人員亦表示戒指是送給霆鋒的。但事後記者追問大會為何幾位嘉賓待遇不同時，工作人員即前言不對後語，死撐戒指不是送給霆鋒的。&#13;<br> 採訪：駱華齡&#13;<br> 攝影：何國豪</p></body></html>