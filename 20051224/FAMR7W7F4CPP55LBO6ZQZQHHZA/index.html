<html><header><meta charset="utf-8"><title>　　煲呔收拾心情開派對 - 李八方</title></header><body><h1>　　煲呔收拾心情開派對 - 李八方</h1><p>煲呔俾班泛民玩死，以少數否決多數，不過，呢個係基本法訂下嘅遊戲規則，大家都要跟住玩，唔可以輸打贏要，更加唔可以冇晒紳士風度，喺度嚇人或者埋怨人。&#13;<br> 事情告一段落，八方問馬丁有冇喺教堂撞到煲呔，佢話冇，因為佢噚朝去咗總堂。馬丁又話，佢真係唔明煲呔點解一邊話要保護啲轉軚人，知道唔夠票就叫佢哋唔使再支持佢；但同時又向傳媒高層爆曾經夠票，等泛民互相猜疑，呢個真係要煲呔自己答佢喇。&#13;<br> 煲呔噚日中午按傳統，喺特首辦舉行聖誕小派對，曾太同三司，即係肥龍、唐唐以及仁龍都有出席，聽講個party好多嘢食，火雞美酒少不了，有獎抽，又拍照，人人好happy，煲呔肥龍都好似收拾心情，同啲手下有講有笑，希望大家有個愉快聖誕節喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>