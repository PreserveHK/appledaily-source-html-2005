<html><header><meta charset="utf-8"><title>　　老董睇Show慶祝 - 李八方</title></header><body><h1>　　老董睇Show慶祝 - 李八方</h1><p>前晚冬至凍冰冰，適逢國內鋼琴演奏家郎朗喺大會堂開騷，成班高官名人都做完節就碌去捧場，其中老董家族最人強馬壯，建華建成兩兄弟舉家出動（唔知係咪順便賀吓推銷員之死？），老董姪女董立茂重爆料話佢哋成個家族都係米奇老鼠迷，遲啲趁冇咁人多、過咗聖誕後兩家人去迪士尼玩，佢笑笑口話：「淨係book迪士尼酒店，睇怕我哋都要包全層。」&#13;<br> 另外，何志平局長同老婆胡慧中就帶埋五歲大嘅女Audrey嚟聽演奏，胡慧中話：「個女𠵱家學緊鋼琴、芭蕾舞同畫畫，好忙，不過佢忙即係我忙啦。」而余錦基同「殼王」陳國強係生意拍檔，余生話冇睇「壹仔」老友同葉璇嘅親熱相，重死撐老友話：「佢都唔知幾專一，好錫老婆㗎。」&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>