<html><header><meta charset="utf-8"><title>終於遇對手</title></header><body><h1>終於遇對手</h1><p>唔係我誇張自大，每次耕作的時候，總吸引到不少途人駐足觀看，男男女女老老嫩嫩，都有我的Fans，有時甚至要我把部份耕地租給他們，要跟我一起播種淋花，落田種瓜。「都說不是租金問題，我這裏只得四千多呎，我還嫌地方太小，怎可租給你呢！」每次我都是這樣告訴他們，說多幾次他們便會放棄，就只有在慈善機構工作的阿Ling最「冥頑不靈」！</p><p>阿Ling每隔幾天便會出現，每次都會替我灌溉疏苗，又跟我談天說地，再隔多幾次才會重提租地事宜，半年多以來都是如此，真佩服她的毅力和恒心。「阿Ling咁有恒心，我想喜歡耕種都不會一時貪玩吧！不如就租給她。」「我以為你真係咁鐵石心腸㖭！」阿標也支持我的決定，於是我們以超低價租了約100呎地方給她，勤力和耐性她是有，只是……「喂喂喂，我咪講過好多次，𠵱家係冬天，唔係種瓜季節，你重放冬瓜種子落田?!」無錯，阿Ling好無記性，做甚麼事情都有條不紊，惟獨對耕種細節，總是講完就忘記，「嘻嘻，我就係唔識至要師傅你教囉，你唔好唔理我呀，否則啲菜好快就死喺我手㗎喇！」「你終於遇到對手了！」我向阿標訴苦，他竟然這樣回應。（六十）&#13;<br> &#13;<br> 阿花</p></body></html>