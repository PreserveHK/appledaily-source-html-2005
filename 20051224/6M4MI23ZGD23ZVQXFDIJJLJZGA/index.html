<html><header><meta charset="utf-8"><title>《哈利波特》聖誕檔報捷</title></header><body><h1>《哈利波特》聖誕檔報捷</h1><p>聖誕檔期電影大戰一早已經展開，唔少中西電影都相繼上映，《哈利波特火盃的考驗》成績都非常好，單單喺前日開畫當日連之前嘅優先場已經高收二百八十萬，大勝《KingKong》同由英皇群星主演嘅《情癲大聖》，而之前《哈》片嘅優先場票房重破晒西片嘅紀錄㖭。</p></body></html>