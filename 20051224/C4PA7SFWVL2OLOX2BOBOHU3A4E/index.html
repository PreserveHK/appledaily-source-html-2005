<html><header><meta charset="utf-8"><title>風騷千嬅冷落林苑</title></header><body><h1>風騷千嬅冷落林苑</h1><p>楊千嬅、鄭中基、林苑和梁漢文等人，昨天到澳門出席除夕倒數晚會的記招，活動未開始時，四位同是金牌經理人公司的歌手傾得十分投契，過氣情人千嬅和鄭中基更隔着蘇永康傾得投入，有時千嬅又拿着手機周圍影相，隔了一個位的林苑則被冷落。之後千嬅便趕返香港，出席聯合國兒童基金會的活動。</p><p>攞獎又賺錢</p><p>日前千嬅和鄭中基帶領新歌手拍攝無綫節目，有指千嬅接此騷換獎，千嬅即說：「咁得意？無綫只係想搵歌手搞氣氛，我同鄭中基都識搞笑，唔會有deadair。同埋大家覺得兩個一齊收視會好，今次接呢個騷超越攞獎嘅層次。」對於本月三十一日她會到澳門做騷，那可會出席港台當日舉行的「十優歌手」活動，她說：「如果『十優』有份我都會去，獎想攞，錢當然又想賺囉！」&#13;<br> 採訪、攝影：藍文浩、王連連</p></body></html>