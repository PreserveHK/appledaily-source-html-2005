<html><header><meta charset="utf-8"><title>　　勞永樂義賣新書助災民 - 李八方</title></header><body><h1>　　勞永樂義賣新書助災民 - 李八方</h1><p>南亞海嘯就嚟一周年，樂施會總共籌咗二十一億，幫咗最少一百八十萬災民。身為樂施會成員嘅勞永樂醫生之前去過印度，返嚟之後出咗本書，噚日重搞咗個簽名會義賣㖭。&#13;<br> 八方最欣賞嘅係樂施會嗰個「以工作換取酬勞」嘅項目，唔係直接畀錢救濟災民，而係請佢哋幫手重建工作，先給人工，等佢哋可以學番一技傍身，第日都唔使靠人。噚日就有個印度女仔溫麗蒂專登嚟香港分享佢嘅經歷，佢話中學畢業之後就俾家人困咗喺屋企等嫁人，但係海嘯之後屋企搵食嗰隻漁船爛咗，佢就幫樂施會做重建工作賺錢，𠵱家一個月賺到二十五蚊美金，差唔多養起成頭家，佢話自我價值高咗，又見識到外面嘅世界，所以感覺成個人生唔同咗。正所謂因禍得福，八方覺得呢個係一個好正面嘅例子。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>