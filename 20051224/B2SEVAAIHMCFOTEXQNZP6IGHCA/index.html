<html><header><meta charset="utf-8"><title>平安夜3：普天同㷫大魚大內唔使Book</title></header><body><h1>平安夜3：普天同㷫大魚大內唔使Book</h1><p>無預先book位食聖誕餐？臨近月尾未出糧豪唔起？話晒係聖誕節普天同慶，好彩重有平時幫襯開嘅茶餐廳，唔使book位都有得平平哋勁食應節！&#13;<br>記者：陳慧茵&#13;<br>攝影：周旭文、林栢鈞&#13;<br>Model：AllfromSalvador</p><p>$98預訂免加一</p><p>銅鑼灣同慈雲山分店都係一百蚊唔使就有得食齊六道菜嘅聖誕餐，蒜茸包、龍蝦湯、煙火雞沙律、甜品、特飲，加埋4個主菜任揀1款。主菜雖然同聖誕唔係太大關係，但勝在選擇多，豬牛雞魚肉梗有一款啱口味，最重要係港九新界連赤柱都有分店，鍾意浪漫行沙灘後去食都得！（分店食物及收費各異）</p><p>聖誕Menu</p><p>法式香草蒜茸包&#13;<br> 海龍皇龍蝦湯&#13;<br> 火雞沙律&#13;<br> BBQ汁燒金沙骨/青檸龍脷柳/燒汁煎薄牛扒/意式燒雞（配意粉、素菜西炒飯或薯菜）&#13;<br> 甜品&#13;<br> 聖誕特飲&#13;<br> $98+10%（預早一日訂座免加一）</p><p>大排檔餐廳（23505771）&#13;<br> 地址：慈雲山中心四樓&#13;<br> 411-2號舖</p><p>上雪山落油鑊</p><p>雖然以燒味馳名，但我認為太興最拿手嘅其實係市場策略，例如聖誕節套餐，推出名為「雪山芝戀」的新菜式，以車打芝士焗香滑豆腐做賣點，最重要係個名夠浪漫，食正冬日聖誕氣氛，情侶實buy。</p><p>聖誕Menu</p><p>羅宋湯或&#13;<br> 白菌忌廉湯&#13;<br> 雪山芝戀&#13;<br> 燒牛柳或&#13;<br> 煙燒火腿拼&#13;<br> 香草焗大蝦&#13;<br> 奶茶/咖啡&#13;<br> $88</p><p>食客兩句</p><p>太興燒味餐廳（25777038）&#13;<br> 地址：銅鑼灣謝斐道481號地下&#13;<br> （聖誕餐只會喺銅鑼灣（$88）及西灣河分店（$78）提供）</p><p>店長推介牛柳最正</p><p>位置喺正人流最旺嘅金馬倫道近尖東位置，而且唔係一般馬虎聖誕餐類，加上賣相唔錯，最重要係餐廳可容納200人，就算要等位都快過人。</p><p>聖誕Menu</p><p>南瓜忌廉湯&#13;<br> 辣肉腸燒火雞配沙律&#13;<br> 香煎大蝦拼牛柳/銀鱈魚拼元貝&#13;<br> 粒粒繽紛甜品&#13;<br> 聖誕特飲&#13;<br> 聖誕禮物&#13;<br> $138+10%</p><p>鴻景閣餐廳（35210992）&#13;<br> 地址：尖沙嘴金馬倫道58?0號1樓</p><p>大件抵食近「酒吧徑」</p><p>84年開業至今的世華，靠馳名海南雞飯同咖喱屹立十幾年不倒，盛惠百幾蚊嘅聖誕餐貫徹一向抵食夾大件原則，先醫飽肚再去隔籬寶勒巷棉登徑嘅酒吧直落勁就腳。</p><p>聖誕Menu</p><p>牛油餐包&#13;<br> 金必多魚翅湯&#13;<br> 吉列龍脷柳沙律&#13;<br> 火雞火腿拼西冷牛扒&#13;<br> 合時鮮果&#13;<br> 雪糕或茶&#13;<br> 聖誕禮物&#13;<br> $128+10%</p><p>世華餐廳（27213270）&#13;<br> 地址：尖沙嘴赫德道1-3A號1樓</p></body></html>