<html><header><meta charset="utf-8"><title>　　豐泰人壽贏模擬營商比賽 - 李八方</title></header><body><h1>　　豐泰人壽贏模擬營商比賽 - 李八方</h1><p>由香港管理專業協會搞嘅管理演習比賽，今年已經係第二十五屆。呢個管理演習係一項地區性周年競賽，運用SIMBUSI電腦軟件，模擬商業活動進行比賽。噚日係總決賽舉行嘅日子，有七隊成功最後突圍，其中包括名牌公司中電同埋煤氣，重有公開大學MBA同學會有三隊入到圍，全部都係大熱之選。&#13;<br> 噚日七支隊伍模擬經營手提音樂電器製造廠，需要喺六個規定嘅時段，做出一系列決定。比賽初段，參賽者要考慮係咪需要購買市場調查或報告，以便對市場有更深了解；比賽後段，需要決定面對更高成本時，係咪重要推出更好嘅新電池。&#13;<br> 結果瑞士豐泰人壽賺到九百四十一萬蚊盈利，奪得冠軍，幾位私人參賽者組成嘅SPIV隊奪得亞軍，煤氣則獲季軍。豐泰人壽獲兩萬五獎金，同埋四張來回新加坡香港嘅機票。&#13;<br> &#13;<br> <br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>