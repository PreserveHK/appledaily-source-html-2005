<html><header><meta charset="utf-8"><title>掟老公落海 - 陳也</title></header><body><h1>掟老公落海 - 陳也</h1><p>幾個女人三杯落肚，開始酒後亂龍吐真言，其中一個提出虛擬問題：假使被老公嫌棄產後身材走樣兼性虐待，姐妹們，你會不會殺死他？&#13;<br>「這個，得看老公是甚麼人。假如是特首，自己就是特首夫人，殺死他，對我無好處嘛，講真，個頭等1A位真係幾好坐。」於是乎順理成章，她選擇啞忍。&#13;<br>「我都會選擇家醜不外揚，不過會碌爆他的附屬卡去全身整形，搞到阿媽都唔認得為止。」&#13;<br>「特首得一個，退而求其次換轉是三司十一局，我諗啞忍不是辦法。殺死他，又唔多捨得那間獨立屋官邸。我會要脅他，會將偷拍到的性虐畫面上網，賣給報紙做頭條。通常做到高官位置，都是死要面子那種人嘛。」</p><p>「你們真行，我倒不能忍，可能會買兇。」&#13;<br> 「買兇倒不錯，省得自己動手。說不定，請到個內地殺手是有八塊腹肌的退役猛男，搞掂個衰公後，拿遺產跟他遠走高飛。夠驚險浪漫。」&#13;<br> 「那末，你要確定，老公不是ICAC高層，否則，原來一早在家裏、汽車甚至你的Prada手袋裏放了竊聽偷錄器監視你，逃到天腳底都走唔甩。」&#13;<br> 「假如個衰公是名人明星，是我的偶像，點搞都得。兩三年後支持唔住才掟煲，即刻寫書大爆內幕賺一筆。」&#13;<br> 「老公只是普通麻甩佬，殺不殺？」衰公殺不盡，眾姐妹拍心口應承，會夾手夾腳剝個衰佬光豬反縛左手左腳掟落海通知記者後才報警。</p></body></html>