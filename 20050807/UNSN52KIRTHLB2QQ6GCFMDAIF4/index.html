<html><header><meta charset="utf-8"><title>　　卿姐投訴受商台封殺 - 李八方</title></header><body><h1>　　卿姐投訴受商台封殺 - 李八方</h1><p>商台為咗明哲保身，將最受歡迎嘅兩支咪送走之後，新上場嘅phone-in節目有幾受市民歡迎，有聽嘅人心中有數，冇聽嘅人相信亦唔會多理。前綫立法會議員劉慧卿日前向廣播事務管理局主席馮華健投訴，指商台封殺佢言論自由，朝早嘅《在晴朗的一天出發》同黃昏嘅《左右大局》兩個節目，都唔畀佢phone-in講言論自由、燭光集會同南區泳灘垃圾嘅問題。&#13;<br> 卿姐好勞氣嘅話，其他民主派議員有機會喺電台講嘢，偏偏佢受到封殺，話《在晴朗的一天出發》諸多推搪，點都唔肯畀佢講上述嘅問題，但就應承卿姐可以安排喺另一個節目《左右大局》出聲，點知《左右大局》又唔認數。&#13;<br> 八方唔等廣管局開「快勞」，率先幫卿姐了解事件，事件關鍵處係上述兩個節目互不從屬，朝早畀你講完，下晝都可以畀你講多次，但一個唔畀你開咪，另一個亦冇責任提供時間補番數。&#13;<br> &#13;<br> <br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>