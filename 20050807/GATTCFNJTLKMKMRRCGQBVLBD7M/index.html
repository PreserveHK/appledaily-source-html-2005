<html><header><meta charset="utf-8"><title>飲食人誌1：沙田新城市翻新反擊間間食店排長龍</title></header><body><h1>飲食人誌1：沙田新城市翻新反擊間間食店排長龍</h1><p>知唔知全港人流最多嘅係邊個商場？唔係太古城、唔係apm，5、4、3、2、1，開估！答案就係沙田新城市廣場。沙田新城市廣場年約25歲，商場嚟講唔算年輕，因此近半年進行豪裝大變身，將大部份食肆集中在七樓的Menu@7。全個翻新工程要到年尾先至完成，但唔少食肆經已開幕，以下三間先頭部隊經已率先彈出，成為長龍店，喺沙田區搵食，你知碇啦！&#13;<br>&#13;<br>記者：梁學文　攝影：伍慶泉　Model：Crystal</p><p>周記──避風塘海鮮口味</p><p>周記避風塘是商場大翻新後，最早在七樓開業的餐廳。短短三個月來，幾乎每日晚市都爆滿，叫得做避風塘，最拿手的菜式當然就是海鮮，款款都具有避風塘特色，極具香港色彩。為配合避風塘美食，店內設計更以船作主題，令菜館更具避風塘特色！店內更設有二人情侶包廂，讓情侶們可以過盡二人世界，亦不怕被騷擾。&#13;<br> 爆棚指數：★★★★★（以5個★為滿分）&#13;<br> 長龍原因：海鮮風味獨特，係場內獨市生意。裝修有心思，坐得舒適，而情侶包廂、戶外座位亦相當搶手。</p><p>水鬥水</p><p>水鬥水的意思就是水蟹煮水瓜，是其中一款最新的菜式。先把水蟹煎至半生熟，然後加入水瓜放進魚湯一齊燜。魚湯用鮮魚、豬骨和雞等材料熬足四個小時，味道清甜。水蟹較多汁，水瓜皮脆肉腍，兩種材料入口鮮甜。這款菜式適合夏天進食，味道清爽。</p><p>番茄豆腐釜飯</p><p>釜飯是周記招牌菜式，特色是讓客人可以按自己的喜好，自己加入不同份量的材料。番茄豆腐釜飯是最新推出的，番茄醒胃可口，粟米鮮甜，豆腐亦軟滑。這個釜飯用魚湯煲熟，讓飯粒吸收魚的鮮味，不含食油，味道清淡，比較健康。吃時加入雞蛋，味道更佳。</p><p>不怕浸（前）、不怕曬（後）</p><p>不怕浸是水泡形的果凍，寓意是艇家人不怕浸水。紅色是士多啤梨果凍，白色是呍呢拿，入口涼涼哋；而不怕曬是芋頭蛋糕，捲着椰子慕絲和芒果肉。外形似艘船，整艘艇也可以吃！</p><p>珍珠煎蠔餅</p><p>舊式蠔餅的做法是以大量的油去煎炸蠔餅，煎炸過的蠔餅雖然香口，但比較油膩。如今大家飲食都講健康，於是周記的廚師就改良做法，改用西式薄餅的方法，用平鍋煎蠔餅。新煮法令蠔餅入口煙煙韌韌，亦保留了蠔的味道。</p><p>松子小海皇</p><p>顧名思義，這款菜是清炒海鮮。海鮮材料有珍珠鮑、帶子粒和櫻花蝦等，再配合小黃瓜和松子清炒，味道豐富。這道菜有豐富的海鮮味，特別是櫻花蝦，別輕看其蝦身細小，已經很有蝦味。夏天食瓜類最合時，小黃瓜入口清爽得來又有海鮮味。</p><p>周記避風塘（26280218）&#13;<br> 新城市廣場1期7樓710號舖&#13;<br> 座位：260個&#13;<br> 營業時間：11:00am-11:00pm</p><p>南山谷──新派韓菜夠的骰</p><p>開業兩個月的南山谷韓國居食屋，幾乎每晚都爆滿。經理陳先生：「逢周六日都有人排隊，除了一家大細外，亦有韓國和日本人幫襯。」店內室內設計由日本設計師負責，活用三千多呎空間，樓底高、地方闊，坐得舒適。菜式方面，全由韓籍顧問設計，口味保留傳統，例如全部醬料均由韓國入口，保證原汁原味，但亦配合新派包裝手法，菜式都的骰細細碟，又亦不失地道韓國風味。&#13;<br> 爆棚指數：★★★★1/2★&#13;<br> 長龍原因：口味傳統，製作認真，而菜式種類多而「的骰」，適合港人樣樣試啲的心態。</p><p>怪味雞串</p><p>賣相普通，不過一放入口你就知！怪味雞的怪味源自秘製怪味醬，他們以韓式醬汁作主調，再加入中式豆瓣醬和泰式雞醬調配而成。入口味道特別，雞肉口感嫩滑。</p><p>韓式&#13;<br>麥茶柚子果凍</p><p>這道甜品靈感來自意大利菜，再加入韓國麥茶和清河酒配製而成。果凍的做法並不簡單，要一層一層的做，魚膠粉的份量要控制得宜，配合鮮果味道清甜。果凍入口似飲茶，又有新鮮生果食，一舉兩得。</p><p>香煎鵝肝&#13;<br>石頭鍋飯</p><p>招牌菜式，用韓國入口白米，加入雜菇和韓式調味料而成。再將鵝肝煎熟，放進石頭鍋中上枱。廚師提醒我們吃時要把所有材料撈勻，這種食法才正宗。</p><p>傳統冷湯麵</p><p>湯底用燒過的牛骨熬製，再加入梨和菠蘿兩種鮮果，目的是讓湯底吸收天然糖份，令湯底更清甜。在打冷麵的時候，加入蕎麥使麵身更煙韌彈牙。冷麵入口冰涼醒胃，適合夏天時食用。</p><p>南山谷（26082172）&#13;<br> 新城市廣場1期5樓507號舖&#13;<br> 座位：約156個&#13;<br> 營業時間：11:30am-3:30pm，5:30pm-11:00pm</p><p>Teppan──美日鐵板混雙</p><p>Teppan餐廳的裝潢以日式為主，例如餐桌和餐椅均是日式設計，但細心看，牆身也會加入美式的元素。原來作為7樓首間日式餐廳的Teppan，食物混合美日煮食風味，最著名的是鐵板燒和炭燒食物。店內特別設計的開放式廚房，令廚師烹調的過程一目了然。開放式廚房以玻璃密封，同樣可以看到廚師的表演，又不會沾得滿身油煙。在店內提供近百種食物，種類多元化。&#13;<br> 爆棚指數：★★★★&#13;<br> 長龍原因：菜式種類多，用料足，融合美日兩種口味，定價合理。</p><p>松葉長腳蟹鍋飯</p><p>松葉長腳蟹矜貴，由日本運到，肉質鮮甜。鍋飯做法有點像海南雞飯，同樣把所有材料放進鍋中一起煲，讓每粒飯粒吸收到蟹的味道。上枱時，鍋飯香氣十足，蟹味極濃。</p><p>鐵板燒澳洲牛柳</p><p>Teppan的牛肉均由澳洲入口，牛隻全部都是以穀餵飼，牛肉味濃郁鬆化。因為選用上等牛柳，毋須多加調味料，只要加入鹽和蒜片便可。牛肉入口嫩滑，肉汁豐富，配合秘製醬汁，非常美味。</p><p>火燄欖油鱲魚刺身</p><p>新鮮的鱲魚刺身，加上有機蔬菜，賣相有點似西式沙律。這道菜的特色在於其醬汁，以熟的橄欖油和美式醬油淋在刺身上面，味道特別。鱲魚入口鮮味，加上醬汁酸酸哋，非常醒胃，作為一個頭盤非常稱職。</p><p>原條燒日本白蘿蔔</p><p>這道菜用上美式燒法，把日本白蘿蔔原條燒，保留了蘿蔔的原味。以為燒蘿蔔一定乾身？沒想到也可以做到鮮甜多汁，味道不錯。</p><p>Teppan（26871338）&#13;<br> 新城市廣場1期7樓706-707號舖&#13;<br> 座位：150個&#13;<br> 營業時間：11:30am-11:00pm</p></body></html>