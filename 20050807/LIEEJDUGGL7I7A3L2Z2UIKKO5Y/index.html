<html><header><meta charset="utf-8"><title>　　梁家傑唔執行李砌煲呔 - 李八方</title></header><body><h1>　　梁家傑唔執行李砌煲呔 - 李八方</h1><p>煲呔前日示範乜嘢叫做「強政勵治」，用行政命令搞掂執法部門竊聽取證唔夠法理基礎單嘢，自不然辣着45條關注組班大狀。八方聽聞，最先發火嗰個係湯家驊，之後佢就周街打電話通知關注組其他成員，個個聽到都覺得煲呔咁做好有問題，一定要砌佢，連原本諗住返屋企執行李，準備夜晚上機去考察嘅梁家傑，連行李都唔執住，匆匆忙忙走去湯大狀律師樓開記者會，一定要砌埋煲呔搞「朕即是法」先上機。&#13;<br> 不過關注組短期內未必可以再向煲呔加壓，因為梁家傑已經飛咗，湯家驊同余若薇又就快放假，只係剩番就快放完假返香港嘅吳靄儀頂住大局，怕且煲呔短期內都可以唞吓氣。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>