<html><header><meta charset="utf-8"><title>會考零分蒲精變董事</title></header><body><h1>會考零分蒲精變董事</h1><p>【本報訊】九名失意會考的學生搖身一變成為有限公司董事，代理日本手表品牌。該公司行政總裁何文禮不諱言，會考只得零分，幾經波折後報讀國際專業管理研究中心的工商管理課程，又參加校方的營商實戰計劃成立有限公司，他說：「會考唔係只有生同死，重有好多出路，千祈唔好意志消沉。」</p><p>醒覺「冇得take3」</p><p>何文禮稱，當年會考常常逃學，只顧玩樂，最後會考零分。「當時受到屋企人嘅唾罵，變得消沉，唔返屋企，日蒲夜蒲。」後來他前往美國及澳洲讀書，但情況依然沒有改善，致學校要寄警告信到他家，家人勸他回港繼續學業。後來，他醒覺「經歷咗咁多嘢，冇得take3、take4，於是好畀心機」，現在成績名列前茅，不再辜負父母。</p></body></html>