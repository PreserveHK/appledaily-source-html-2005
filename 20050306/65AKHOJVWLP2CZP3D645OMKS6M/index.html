<html><header><meta charset="utf-8"><title>NigoDVD奢華豪宅全面曝光</title></header><body><h1>NigoDVD奢華豪宅全面曝光</h1><p>豪宅見得多，不過要好似Bape頭目Nigo間屋一樣咁型咁潮兼出埋DVD就真係少之又少。近日到港嘅DVD《8TV25CH》全碟共61分鐘，全程介紹Nigo生活有幾浮誇，Nigo豪宅有兩層，無論係下層客廳，以至樓上就寢地方都好誇張，就連衣帽間都似足一間專門店一樣咁大，認真巴閉！潮爆區域有幾個，分別係樓下LV區、Bape區、樓上Gucci區、超大衣帽間同Nigo的SuperKingSize睡床，另外，除了Nigo屋企之外，亦有到其六本木山Office參觀，日本東京全景辦公室，真係勁……教壞細路！想發吓夢或者參考點樣布置閣下部屋，不妨買隻DVD睇睇！&#13;<br>&#13;<br>記者：胡卓琳&#13;<br>攝影：林栢鈞</p><p>Nigo豪宅《8TV25CH》DVD$420</p><p>售賣點：&#13;<br> V3（28084390）&#13;<br> 銅鑼灣地帶2樓282舖</p></body></html>