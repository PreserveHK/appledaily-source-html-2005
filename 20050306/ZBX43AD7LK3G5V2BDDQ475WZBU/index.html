<html><header><meta charset="utf-8"><title>Sneakers陣地戰Converse反擊3招</title></header><body><h1>Sneakers陣地戰Converse反擊3招</h1><p>波鞋界中，甚麼別注版、限定版波鞋確係曝光率高，的確係潮，但真係引到你掏荷包使錢嘅又有幾對？自近十年Converse布鞋潮流翻生後，女生每季都要買番對，Vans、Pony……甚至是各大時裝品牌都有推出同類Sneakers，形成波鞋界其中一個競爭最激烈的陣地戰，穩坐波鞋界三甲的Converse，面對各品牌步步進逼，要反擊當然唔可以靜觀其變，睇準時機推出反擊三招，各位唔使一擲千金更加唔使通宵瞓街排隊購買，究竟吸引力何在？即昅！	&#13;<br>&#13;<br>記者：胡卓琳&#13;<br>攝影：陳陶鈞</p><p>新招1：襪套AllStar</p><p>AllStar係Classic係襟興，但着得多都會悶，難得Converse諗到加襪套呢條絕招，喺一對高筒Converse加上棉質反襪套，化腐朽為神奇，最啱貪新鮮嘅少女們。行貨早前悄悄推出，雖然唔係力谷Item，顏色亦只得一個，不過反應唔錯，經已賣得七七八八，如今水貨引入三隻全新Color，齊男女Size，入貨從速！</p><p>套襪套方法超Easy！</p><p>新招2：皮版色邊JackPurcell</p><p>JackPurcell不嬲Fans多，今次新色除咗一眾潮人Fans必掃外，入門人士都必要留意，白色皮版加上鞋身網面窿窿設計，Classic之餘亦夠特別！男女Size都有，特別推介綠白配搭，確有些少adidasStanSmith影子！</p><p>售賣點：&#13;<br> HotChannel（23844772）&#13;<br> 旺角瓊華中心3樓310號舖</p><p>台版JackPurcell玩SlipOn</p><p>呢對台版女裝JackPurcell幾咁有Style，採用SlipOn設計，少女最冧！台幣都係賣NT$1,100左右（即唔使$300），抵！香港代理話暫時都唔會返，Sorry！要買就託台灣朋友買啦！</p><p>新招3：幾何圖案Converse送頭巾</p><p>㗎仔總有新花臣，今次呢對ConverseAllStarGeometyaHi，以幾何圖案作招徠，兼且來一招買鞋送頭巾，直情就係要你對鞋同個頭都一樣咁Sharp，問你服未？</p><p>售賣點：&#13;<br> Upstart（27890170）&#13;<br> 太子聯合廣場2樓175A號舖</p><p>Vans勁SharpPattern攻略！</p><p>波鞋界風雲四起，Vans當然亦唔會放過參與機會，見勢推出幾款全新女裝SlipOn，主力大玩Pattern，勝在夠晒Sharp，全部3月尾有售。</p><p>售賣點：&#13;<br> HosoPlace（27992998）&#13;<br> 尖沙嘴海港城2樓2208-2209號舖</p></body></html>