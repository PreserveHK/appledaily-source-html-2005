<html><header><meta charset="utf-8"><title>基仔著喱士褲誘Stephy</title></header><body><h1>基仔著喱士褲誘Stephy</h1><p>古巨基前晚於觀塘綵排明晚舉行的處男個唱，他表示心情十分緊張，並笑言跳舞勁過郭富城，基仔說：「我講笑啫，今次會參考遊戲造型，會有機械人舞步融入去，公司同事睇完都話有驚喜。」&#13;<br> 基仔表示因要籌備個唱，無暇捧安仔場，他又表示個唱會穿黑色喱士褲，基仔說：「我會着短褲打底，自問唔係着Tback嘅材料，我首場演唱會邀請咗陶喆做嘉賓。我亦好多謝學友讓期畀我開parttwo演唱會。」問基仔可會邀請緋聞女友Stephy睇騷？他說：「我交咗畀同事聯絡啲朋友嚟。」<br> &#13;<br> <spanclass>門票一天售罄 &#13;<br> 此外，基仔下月六至九日的parttwo演唱會門票前日甫公開發售，一天即售罄。&#13;<br> 採訪、攝影：馮美茵</spanclass></p></body></html>