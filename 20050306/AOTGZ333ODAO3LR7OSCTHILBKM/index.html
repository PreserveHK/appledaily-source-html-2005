<html><header><meta charset="utf-8"><title>《Neighbours》原班人馬再做鄰居</title></header><body><h1>《Neighbours》原班人馬再做鄰居</h1><p>性感女星KylieMinogue十幾年前憑肥皂劇《Neighbours》喺澳洲走紅，套劇重捧紅埋JasonDonovan同埋NatalieImbruglia等人。而《Neighbours》播出將近二十周年，劇集嘅監製有意嗌晒所有演出過套劇嘅紅星參與一個二十周年嘅特集，不過𠵱家貴為阿姐級明星嘅Kylie就唔知肯唔肯演出啦！</p></body></html>