<html><header><meta charset="utf-8"><title>醒定啲 - 谷德昭</title></header><body><h1>醒定啲 - 谷德昭</h1><p>友人的三歲兒子指着電視機說：「爹哋，日本係咪侵略我哋呀!?」最近電視經常播放抗戰特輯，晚間新聞也專題報道，小朋友睇電視直入直出，睇睇埋埋加起來的感覺就成為以上那個直接的問題。&#13;<br>友人也算是個知識分子，非常謹慎地對待這個三歲孩童的問題，想了老半天：「呀仔……呀……日本係侵略過我哋中國，但係，係好耐之前嘅事，呀唔係，又唔算係好耐之前嘅事，係一啲以前嘅日本人做嘅唔啱嘅事，唔關𠵱家嘅日本人事，呀不過，又唔係完全唔關𠵱家嘅日本人事……」「爹哋，我想瞓嘞。」阿仔說。「好，瞓好，不過臨瞓前聽多句，日本人係侵略過我哋中國，總之你大個仔醒定啲啦。」&#13;<br>好一句「醒定啲」，日本不只曾經侵略過我們，最近日本的某一撮極壞分子不知黐了那條筋，吊了那條癮，突然覺得可以大睜着眼講瞎話，美化歷史侵華的史實，更將教科書大改特改，企圖用豬油蒙了下一代的心。但歷史豈容你說改就改？在自由資訊的年代難道下一代在將來不會知道真相嗎？知道後會不加倍的感到羞恥嗎？&#13;<br>不是想提倡民族間的仇恨，但被侵略的一方的痛苦記憶猶新，侵略的一方卻大大聲聲說沒有這回事，這到底是怎麼的一個說法？總之，曾經侵略我們的人，現在說沒有這回事，對方這樣做，我們起碼要「醒定啲」。</p></body></html>