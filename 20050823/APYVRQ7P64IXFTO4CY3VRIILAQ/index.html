<html><header><meta charset="utf-8"><title>PSP玩家必買1GBMSPRODuo平賣$670</title></header><body><h1>PSP玩家必買1GBMSPRODuo平賣$670</h1><p>上星期電腦節玩「劈貨」，再加暴雨連場，深水埗黃金Sales話個場靜到死城一樣，搵個客都冇！就係因為大家少行場，可能未必知道記憶體價格又有大郁動喇；SanDisk一向係MSPRODuo嘅平價指標，話說兩個多星期前1GB最高曾搶上$810至$850，在大家大叫牙痛之際，香港代理馬上做嘢，掟「大貨」落場！今個星期1GB創新低價做$670，真係從未如此平過！Sales話！買卡嘅大多都係PSP用家，所以都係以大「GB」數卡着眼，SanDisk呢次真係食咗唔少客。&#13;<br>SONY嘅MSPRODuo一向畀人「貴」族嘅感覺，平均較SanDisk嘅卡貴咗30%-40%，可能SONY嗰邊都睇到呢個問題，最近佢亦將低容量嘅256MB同512MB價格，調低至同SanDisk看齊；不過呢個MB數，反而吸引咗一批SONY卡片DC玩家入貨，真係有啲始料不及，至於SONY1GB「短的」，仍然高企$780，相信SanDisk重會帶住個市好一陣！	&#13;<br>記者、攝影：朱崇德</p><p>A-Grade&#13;<br> （23609911）&#13;<br> 地址：深水埗黃金商場地庫62號A舖</p></body></html>