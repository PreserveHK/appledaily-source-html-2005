<html><header><meta charset="utf-8"><title>MPIOFY700戶外型Shuffle</title></header><body><h1>MPIOFY700戶外型Shuffle</h1><p>好多人買MP3機，首要考慮者都係佢嘅機身外形，如果你都係咁諗，MPIO最近推出嘅幾部新機一定會適合你，FY700以白色為主，望落有少少iPodShuffleFeel，不過佢強在配有攀山扣、橡筋帶及頸鏈，最啱鍾意戶外活動嘅用家；FY700有512MB及1GB兩款容量，支援MP3、WMA及ASF檔案格式，更有FM收音機功能，只要一枚AA電池就可以連續播放20小時，認真長氣。&#13;<br>同場推出重有靚到可以當頸鏈用嘅FL400，有256MB、512MB及1GB三個容量；另外追求多功能嘅用家也可以選擇內置8GB硬碟嘅HD400，此機擁有一個1.8"26萬色顯示屏，支援播放影片、相片及音樂，但重量都只有108.5g咁輕巧。&#13;<br>&#13;<br>記者：梁瑋瑜&#13;<br>&#13;<br>南中國科技&#13;<br>查詢電話：25906808</p></body></html>