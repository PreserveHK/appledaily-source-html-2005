<html><header><meta charset="utf-8"><title>AV陳列室：考眼光豪送二萬蚊禮物攞30GB硬碟DV</title></header><body><h1>AV陳列室：考眼光豪送二萬蚊禮物攞30GB硬碟DV</h1><p>又到聖誕，又到聖誕！後日就係聖誕節，大家可能忙緊買禮物送畀朋友，或者去Party交換禮物，不過最開心嘅，永遠都係收禮物嘅一方！《蘋果日報》知道大家心意，就特別預備咗8份由JVC送出嘅大禮，總值超過$20,000㗎！當中重包括今個月先啱啱推出嘅30GB硬碟攝錄機EverioGGZ-MG70，想要咁豐富嘅禮物，答啱以下問題就可以拎到！&#13;<br>&#13;<br>記者：梁瑋瑜&#13;<br>攝影：陳偉強&#13;<br>ImageGirl：Samantha</p><p>JVC係市面上首部、亦都係目前唯一採用硬碟嘅DV機，要用電腦嚟做後期剪輯工作，比一般用DV帶方便得多，而MG70更有30GB硬碟，其他採用記憶卡或者DVD嘅同級機，容量根本冇得比！呢部機可拍攝DVD質素（720×576、8Mbps）嘅MPEG-2影片，可以錄到成7個鐘頭，如果使用經濟模式（352×288、1.5Mbps）嘅話重錄到37小時，夠晒大胃！&#13;<br> MG70設有「防摔保護」功能，當感應到部機向下跌時，會立即停止一切操作及關機，令硬碟內嘅資料得以保存！MG70採用咗一枚212萬像素嘅CCD，係同系列裏面最高嘅，拍攝4:3嘅影片時，最高可以用到用123萬像素，加上有10倍光學變焦及防手震功能，無論拍片定係影相都十分實用。</p><p>闊屏電影Feel</p><p>用家又可以揀用16:9比例拍攝，再喺屋企16:9嘅電視機上播番出嚟，勁有電影Feel㗎！MG70嘅體態非常輕盈，只有450g，拎上手手感也相當唔錯，操作掣都十分就手。</p><p>PROFILE</p><p>感光元件：212萬像素CCD&#13;<br> 光學變焦：10×&#13;<br> 顯示屏：2.5”TFT&#13;<br> 儲存媒體：SD/30GB硬碟&#13;<br> 尺寸：109×71×70mm&#13;<br> 重量：450g（連電池）</p><p>重低音家庭影院TH-S7</p><p>呢套TH-S7包括一部主機、一對120W前置、一對80W環迴、一個80W中置及一個120WSubwoofer喇叭，配合內置杜比數碼環迴立體聲/數碼據院系統/杜比專業邏輯II解碼，聲效表現非常好，尤其係個低音更加出色。主機除咗支援多種DVD格式、CD、SVCD等外，重設有SD/MMC卡槽，用嚟睇相或者MPEG-4都十分方便。</p><p>型爆掛耳式MP3機</p><p>XA-A55CL之所以特別，係佢將成部機設計咗喺其中一邊耳筒度，而耳筒就採用咗掛耳式設計，唔單止夠晒有型，重唔使好似一般MP3機咁搞到自己成身都係線，行出街都瀟灑好多。唔好以為啲掣喺晒個耳仔度，就好難操作，因為呢部機有一個人聲指引功能，嗌一聲就可以進行暫停、下一首等操作，十分方便。XA-A55CL內置256MB記憶體，支援MP3、WMA、WMA（DRM）格式嘅檔案。</p><p>查詢：JVC（27328220）</p><p>遊戲篇</p><p>老規矩，想要贏份大禮過聖誕，除咗攻下跟住嚟嘅遊戲部份外，重要將正確答案及個人資料填妥，再Fax過嚟畀我哋。祝大家好運！</p><p>第一關&#13;<br>估地方</p><p>圖中嘅聖誕樹究竟喺香港邊一座建築物裏面？&#13;<br> （提示：港島區商廈）</p><p>第二關&#13;<br>問答題</p><p>1.MG70內置硬碟容量係幾大？&#13;<br> a.20GB&#13;<br> b.30GB&#13;<br> c.40GB&#13;<br> &#13;<br> 2.MG70使用經濟模式拍攝，最長可以拍到幾耐？&#13;<br> a.7小時&#13;<br> b.18小時&#13;<br> c.37小時&#13;<br> &#13;<br> 3.MG70嘅CCD有幾多像素？&#13;<br> a.212萬&#13;<br> b.220萬&#13;<br> c.300萬&#13;<br> &#13;<br> 4.MG70嘅顯示屏尺寸係幾多？&#13;<br> a.2"&#13;<br> b.2.5"&#13;<br> c.3"</p><p>參加辦法</p><p>1.	參加者須將答案填妥在參加表格內，並聯同個人資料*，傳真至23075869，即有機會獲獎。&#13;<br> 2.	遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.	答中所有問題而又最早傳真**的頭1名參加者得到30GB硬碟DV（GZ-MG70）一部；第2及3名參加者各得到DVD家庭影院（TH-S7）一套；第4至8名參加者各得掛耳式MP3機（XA-A55CL）一部。&#13;<br> 4.	如沒有參加者答中全部問題，則以答中最多問題及傳真時間**最早者可獲獎。&#13;<br> 5.	得獎者將有專人通知。&#13;<br> 6.	為公平起見，《蘋果日報》及JVC員工、家屬不得參加是次遊戲。&#13;<br> 7.	《蘋果日報》對賽果保留最終決定權，參加者不得異議。&#13;<br> 8.	所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ．必須憑報紙上的參加表格才可以參加遊戲。</p><p>十二月二十日《流動通訊》版&#13;<br>Nokia有獎問答遊戲得獎者名單</p><p>各得獎者可得Nokia6111手機一部&#13;<br> &#13;<br> 1.	HungPikKwan	G370XXX&#13;<br> 2.	ChongHoYee	K290XXX&#13;<br> 3.	WongSiuLin	G554XXX&#13;<br> 4.	SiuC.F.	K631XXX&#13;<br> 5.	LeungChris	C600XXX&#13;<br> 6.	MaManWah	B993XXX&#13;<br> &#13;<br> *得獎者將有專人通知領獎事宜。</p></body></html>