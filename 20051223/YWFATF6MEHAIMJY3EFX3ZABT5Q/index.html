<html><header><meta charset="utf-8"><title>李彩華陪媽咪食大餐圓22年夢</title></header><body><h1>李彩華陪媽咪食大餐圓22年夢</h1><p>現年二十二歲的李彩華，自幼的夢想是跟媽咪去吃聖誕大餐，日前她便抽空帶母親完成這個心願，兩母女在酒店吃大餐，她還親手餵媽咪吃東西，場面溫馨。</p><p>李彩華（Rain）今年聖誕要在工作中度過，她會到內地登台𢱑銀，所以日前趁空檔帶媽咪到時裝店購物，又提前到酒店吃聖誕大餐，預祝佳節。</p><p>買逾萬皮具</p><p>阿Rain先帶母親到時裝店選購聖誕禮物，兩母女心有靈犀，看中同款Gucci的皮鞋，阿Rain要求店員拿給她試穿高踭款式，而李媽媽則試穿了平踭的。阿Rain又為媽咪挑選了一個新款手袋，而她自己就看中一對Gucci手套，最後埋單約一萬多元。李媽媽說：「阿Rain成日都帶我去買嘢，佢有時買落好多手袋都用唔嚟，咁我就執佢手尾。」&#13;<br> 阿Rain表示小時候一直渴望爹哋和媽咪可以帶她到酒店吃聖誕大餐，不過因為雙親都工作忙碌，二十二年的心願一直未達成，所以阿Rain日前終的起心肝帶母親去吃聖誕大餐。</p><p>體貼限飲食</p><p>阿Rain的母親為了身體健康，有意減磅，所以兩母女只柯打簡單的西餐和一個聖誕栗子蛋糕，兩母女大快朵頤，阿Rain除了為母親分菜外，還切成小件餵母親進食，十分細心體貼。阿Rain說：「媽咪血糖比正常高出一倍，我好着緊佢啲飲食，好擔心佢為食食錯嘢，所以聖誕蛋糕雖然美味，佢都唔可以食咁多。」&#13;<br> 採訪：比華利&#13;<br> 攝影：陳偉權&#13;<br> 場地：Brandale、香港洲際酒店大堂酒廊&#13;<br> 髮型：Daniel@hiphairculture&#13;<br> 化妝：OmixB</p></body></html>