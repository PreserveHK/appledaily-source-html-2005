<html><header><meta charset="utf-8"><title>今日開倉：EVERLAST黑紅夾棉褸半價</title></header><body><h1>今日開倉：EVERLAST黑紅夾棉褸半價</h1><p>各路運動型人請注意！好快又秋涼啦，心郁郁想買定啲長袖衫、褸同埋外套換季的話，沙田有個秋冬服展銷場，集合各種名牌一齊大割價。同場重有多款運動手表低價平賣，順手換隻新表都重得！&#13;<br>記者︰劉昱蘭&#13;<br>攝影︰黃子偉&#13;<br>Model︰Kid（TheGroup）</p><p>秋冬保暖必備&#13;<br>&#13;<br>又cool又暖</p><p>EVERLAST黑色為主色的褸夠cool，夾棉料又保暖，𠵱家低至半價發售，買定入冬時先着都抵。&#13;<br> 原價︰$590&#13;<br> 開倉價︰$290</p><p>薄身輕盈</p><p>呢件VAN紫色開胸拉鏈外套比較薄身，當然冇棉褸咁暖，但喺秋天涼涼哋時着就啱啱好。&#13;<br> 原價︰$468&#13;<br> 開倉價︰$250</p><p>搶眼藍</p><p>想要隻sharp得嚟唔太誇嘅顏色，呢隻藍色都唔錯。EVERLAST夾棉褸束袖設計，暖笠笠。&#13;<br> 原價︰$590&#13;<br> 開倉價︰$290</p><p>衞衣長袖tee&#13;<br>&#13;<br>最暖衞衣</p><p>Slazenger抓毛底的有帽衞衣，比起其他衞衣特別保暖。另有藍及綠色的選擇。&#13;<br> 原價︰$380&#13;<br> 開倉價︰$150</p><p>可愛車仔</p><p>Slazenger一向都係走型格路線，而呢件cutie車仔衞衣，則另有一種新鮮感。重有桃紅色的選擇。&#13;<br> 原價︰$280&#13;<br> 開倉價︰$99</p><p>石油踩過界</p><p>美國石油公司76真係勁，造石油造到電單車用品同埋fashion都有佢份。呢件黑白tee，永遠都係穩陣又有型的選擇。&#13;<br> 原價︰$298&#13;<br> 開倉價︰$150</p><p>冰涼感覺</p><p>CocaCola死對頭出咗隻藍色可樂，整番件藍色可口可樂圓領衞衣同佢撼過。&#13;<br> 原價︰$398&#13;<br> 開倉價︰$190</p><p>黃綠至sharp</p><p>若果要揀顏色，呢件鮮色的EVERLAST長袖tee就夠晒搶眼，綠色底加黃色字，sharp到爆。&#13;<br> 原價︰$298&#13;<br> 開倉價︰$150</p><p>超低價靚表&#13;<br>&#13;<br>平實易襯</p><p>以一百蚊有找的低價，可以買隻CasioNF-11運動手表返屋企，一般防水、響鬧、計時功能都有齊，抵！&#13;<br> 原價︰$299&#13;<br> 開倉價︰$99</p><p>四折買G-Shock</p><p>千幾銀買隻G-Shock唔捨得？𠵱家折到五百蚊有找，面對超低價又點忍得手！&#13;<br> 原價︰$1,288&#13;<br> 開倉價︰$499</p><p>超輕超薄</p><p>CasioPola系列超薄手表，非常輕身方便。迷人pinklady啱女仔，黑色表款一隻有齊行針又有跳字，而且表帶有埋pattern幾靚㗎。&#13;<br> 原價︰$498&#13;<br> 開倉價︰$199</p><p>活潑熊仔</p><p>小熊維尼鋼帶手表，三圈表面，每個圈都有一隻WinniethePooh，夠晒可愛。&#13;<br> 原價︰$780&#13;<br> 開倉價︰$312</p><p>成熟大方</p><p>名牌Lacoste鋼帶行針表，鋼水用料一定有保證。原價千幾蚊賣七百幾，真係好抵買。&#13;<br> 原價︰$1,550&#13;<br> 開倉價︰$775</p><p>迪士尼熱</p><p>米奇米妮𠵱家咁hit，百零蚊買番隻鋼帶迪士尼表湊吓熱鬧，都好抵玩。&#13;<br> 原價︰$398&#13;<br> 開倉價︰$159</p><p>玩色系列</p><p>O.D.M.彩系運動表，藍、橙、綠、紫四色表面及跳字顯示，兩地時間、響鬧、計時、50米防水等功能一應俱全，仍然都係一百蚊有找。&#13;<br> 原價︰$350&#13;<br> 開倉價︰$99</p><p>開倉資料&#13;<br> 日期︰即日起至10月3日　&#13;<br> 時間︰10:00am-10:30pm&#13;<br> 地址︰沙田新城市廣場3期2樓西田百貨展覽場&#13;<br> 電話︰26941111&#13;<br> 備註︰場內另有DKNY、Diesel、Teva、Skechers、Rockport等名牌大割價。</p></body></html>