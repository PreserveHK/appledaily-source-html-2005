<html><header><meta charset="utf-8"><title>新車速報：豐田新版Yaris細車扮大車</title></header><body><h1>新車速報：豐田新版Yaris細車扮大車</h1><p>舊有豐田Echo（即新版Yaris）憑着Cutie的歐陸小車造型同靈巧的操控性，深得年輕車主熱捧。其實廠方一早已經推出了第二代新車，頂級版更加入1.5公升型號，雖然香港代理未有引入1.5公升型號，但仍以一款1.3公升VVT-i引擎作主打推出市場。新車無論在前後兩排座椅闊度、行李箱深度以至整個車長至高度都有所增長，加埋可摺低後排座椅，如今的的骰骰嘅Yaris都可以坐得好舒服！&#13;<br>&#13;<br>記者、攝影：陳偉林&#13;<br>ImageGirl：Samantha（TheGroup）</p><p>ToyotaYaris1.3</p><p>今日有得坐Yaris</p><p>時間：10:00am-8:00pm&#13;<br> 地點：尖沙嘴海港城海運大廈展覽大堂</p><p>擋風玻璃前移120mm</p><p>麻雀雖小，新款Yaris座艙空間依然舒適，車前擋風玻璃前移120mm，前後兩排之間亦擴闊了45mm，就連車尾行李箱深度亦擴大了130mm，加上鑲嵌了前後兩排高級絲絨椅，富質感又軟滑，難得三幅式真皮軚環有不俗手感，兼且轉向輕盈，印象不錯。&#13;<br> 設備方面，全面革新的中控台，唔少得有原廠冷氣及高級CD連MP3音響組合，加上前後獨立房燈，還有多個雜物匣同杯座，實用性可謂毋庸置疑。</p><p>車長身高加大碼</p><p>全面革新的第二代豐田Yaris，無論車長（加110mm）及高度（加10mm），均較上一代有過之而無不及，在一身圓潤的賣相當中，最吸引當然係對大燈喇！加埋原廠富動感的造型，既有齊前後整流設計，又有加大碼四輪15吋合金胎軨以及高置High-mount煞車燈組合，完全脫離一般小車包裝，流露出細跑神采。</p><p>86匹市區夠跑</p><p>新車仍沿用上一代1.3公升直4VVT-i引擎作主打，雖然輸出不過86匹左右，但就勝在低、中轉輸出平均，有助市區經常要起跑、加速及停車需要。在實地測試所見，筆者好欣賞新Yaris的全新底盤，雖然部車跑得唔快，但底盤感覺好穩紮，四輪的吸震表現亦好有力，令轉向變得靈敏，連帶操控方面亦較簡單，制動反應亦感覺收放自如，所以在香港街道間代步或輕嘗疾走的話，絕對稱職！</p><p>同級對手比較</p><p>＜＜＜本田Jazz&#13;<br> 點睇：早前推出Facelifted新版，變得更型仔，用上1.3公升直4引擎（馬力86匹），加上出名同級最慳油車成最大賣點。&#13;<br> 車價：$127,880-$139,880</p><p>萬事得Mazda21.5＞＞＞&#13;<br> 點睇：啱啱推出Facelifted新版，造型更富跑Look，1.5公升直4DOHC引擎（馬力114匹），同級最跑得。&#13;<br> 車價：$129,900</p><p>＜＜＜三菱Colt1.5&#13;<br> 點睇：近期加推有包圍新版，裝有1.5公升直4DOHC引擎（馬力98匹），配合上時下流行的CVT自動波箱，操控較容易。&#13;<br> 車價：$138,000-$143,000</p><p>ToyotaYaris1.3Specifications</p><p>引擎：1298cc直4DOHC&#13;<br> 馬力：85.7ps/6000rpm&#13;<br> 扭力：12.3kgm/4200rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：185/60R15BridgestonePotenzaRE080&#13;<br> 尺碼：3750×1695×1530mm&#13;<br> 軸距：2460mm；車重：1005-1045kg&#13;<br> 0-100公里：12.4秒&#13;<br> 平均耗油：21.5km/L（日本10.15模式）&#13;<br> 車輛提供：皇冠汽車（27440110）</p></body></html>