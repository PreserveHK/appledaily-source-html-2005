<html><header><meta charset="utf-8"><title>任達華巧手女紅縫製靚老婆</title></header><body><h1>任達華巧手女紅縫製靚老婆</h1><p>琦琦成為首飾品牌Artini代言人，老公任達華義務做創作總監及攝影師，早前兩人到巴黎影廣告相。昨日Artini在中環舉行首飾展，由LisaS.及其他模特兒示範，華仔亦現身支持。他自爆為太太影靚相，連女紅針黹亦要做，他說：「我做photographer，連道具都整埋，有頂帽我喺跳蚤巿場買，係我自己用手釘花加工，釘咗兩個鐘頭，幾辛苦！不過，第一次正式影老婆，都幾合拍。」</p><p>男模擁妻即呷醋</p><p>其中一幅相琦琦要與男模相擁合照，她踢爆老公拍照時呷醋，快手快腳影完就算，華仔說：「梗係啦，唔好畀老婆蝕底。」而琦琦透露拍廣告時非常辛苦。她說：「我忙到連shopping嘅時間都冇，點知老闆娘知我辛苦，自己走去買咗個Hermes嘅Birkin袋，重袋滿晒Artini首飾送畀我，嗰刻真係感動到想喊！」&#13;<br> 採訪、攝影：何永寧</p></body></html>