<html><header><meta charset="utf-8"><title>比nano遲來了一步的KissKS1000</title></header><body><h1>比nano遲來了一步的KissKS1000</h1><p>近排最有人氣嘅MP3機莫過於上個月中推出嘅iPodnano，機身得7mm薄，外形設計又有型，今個星期記者發現到有一部貌似nano嘅機，原來係韓國品牌KISS推出嘅KS1000。KS1000機身當然冇nano咁薄，不過13mm比起其他PMP已經係出類拔萃，而機面嘅輕觸式按鈕，唔單止會發紅光夠晒型，好用度比nano一啲都唔輸蝕，1.6"26萬色嘅靚芒畫質亦都令人驚喜，最重要嘅係KS1000功能比nano強勁得多，支援MPEG4短片播放、電子書及內置FM收音機都係nano上面搵唔到嘅功能，另外重有SRS、TruBass等立體聲效提升音質，有姿勢之餘實力亦都雄厚。可惜KS1000比iPodnano稍遲推出，難免畀人一種係nano影子嘅感覺，只可以講句生不逢時！&#13;<br>&#13;<br>記者：梁瑋瑜</p><p>Profile：</p><p>記憶體：512MB/1GB&#13;<br> 顯示屏：1.6"26萬色TFTLCD&#13;<br> 體積：81×40×13mm&#13;<br> 重量：51g&#13;<br> &#13;<br> $1,880（512MB）&#13;<br> $2,280（1GB）&#13;<br> &#13;<br> 偉仕集團（27867965）</p></body></html>