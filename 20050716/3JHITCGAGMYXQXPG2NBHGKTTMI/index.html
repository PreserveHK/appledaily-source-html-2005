<html><header><meta charset="utf-8"><title>小河馬失血過多</title></header><body><h1>小河馬失血過多</h1><p>蘭西行商場，有時會見到小河馬（HIPO．Fant）嬰兒衫同用品店。小河馬母公司寶光實業噚日派成績表，盈利倍增至億七。不過，喺呢個時候，寶光同時宣布執咗小河馬。寶光話，小河馬一路都蝕，加上只佔營業額六巴仙，所以執咗都影響唔大。&#13;<br> 寶光話會有秩序咁將小河馬結束，估計到明年一月，閂晒中港澳全部三十六間舖頭。至於員工，寶光話會盡量調配到其他附屬公司。</p></body></html>