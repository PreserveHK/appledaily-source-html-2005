<html><header><meta charset="utf-8"><title>今晚選亞洲先生<br>張文慈揀2號吳國基做老公</title></header><body><h1>今晚選亞洲先生<br>張文慈揀2號吳國基做老公</h1><p>亞視的《2005亞洲先生競選》昨日在數碼港舉行拜神儀式，大會安排幾位女藝員揀心水亞洲先生合照，張文慈看中2號吳國基，認為對方屬好老公型，更笑言會好好調教他。</p><p>亞視舉辦的《2005亞洲先生競選》今晚在香港數碼港全天候廣場舉行，昨日十四位準亞洲先生穿上民族服裝，與表演嘉賓許茹芸、型男顧問連凱、葉山豪、尹子維及眾亞視女藝員陳煒、張文慈及珈潁等，進行拜神儀式。</p><p>「等我調教吓佢」</p><p>大會安排幾位女藝員揀選心水的亞洲先生合照，張文慈選了2號吳國基和8號林志豪，她對吳國基更是情有獨鍾，認為對方屬老公最佳人選。張文慈和吳國基合照時更獲男方獻吻，她說：「佢個樣真係好乖巧同怕醜，係做老公嘅最好人選，等我好好咁調教吓佢先。」&#13;<br> 吳國基對於被張文慈指要好好調教說：「咁我冇乜經驗，佢可能係話教我上台放鬆啲。」&#13;<br> 陳煒原本以為眾亞洲先生會穿泳褲出場，到場後失望地說：「選亞姐嗰時都係拜神嗰日安排着泳衣，今日唔知點解唔着喇！暫時我都未有心水，因為我要佢哋着泳褲先知邊個好。」最後她竟選了與燒豬頭合照。</p><p>網上開盤賭收視</p><p>此外，無綫與亞視分別舉辦的《香港先生》及《亞洲先生》選舉成為城中話題，有網上博彩公司為兩個節目收視開盤，鑑於無綫的慣性收視，《香港先生》須讓《亞洲先生》十六點收視率，《亞洲先生》賠率為一點七五倍，《香港先生》則是一點九五倍。&#13;<br> 採訪：王崇穎&#13;<br> 攝影：仇志德</p></body></html>