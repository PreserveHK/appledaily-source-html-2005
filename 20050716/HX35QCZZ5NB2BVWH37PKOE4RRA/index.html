<html><header><meta charset="utf-8"><title>短線遊：玩得Fit珠海蒲吧索氧氣做索女</title></header><body><h1>短線遊：玩得Fit珠海蒲吧索氧氣做索女</h1><p>氧氣都要付錢買？不騙你，珠海OL新興玩意正是蒲氧吧！她們不是夜蒲是午蒲，一到LunchHour，食個快飯就趕來，一個個鼻索氧氣，雙腳做按摩，順道聽聽MP3、看看電視、歎糖水……百分百隨心所欲地充電！蒲完氧吧，來到在前軍事禁區開設的食店，看着無敵海景醫肚皮，之後再掃拱北水晶街——一於保健一條龍！&#13;<br>記者：李湘虹&#13;<br>攝影：黃子偉&#13;<br>模特兒：Yannie、智（Salvador）&#13;<br>鳴謝：珠海君悅國際旅行社（867563378899）</p><p>二十蚊變靚啲</p><p>店員是這樣介紹的，「呢度好似Cafe，我係指呢度嘅客，通常都係OL或者行政人員，斯斯文文；只係人哋賣咖啡，我哋賣氧氣。我哋午休套餐（12:00nn-2:00pm）半個鐘先收?20，真係平過一杯咖啡！客人都鍾意一邊索氧一邊傾生意，所以每個客人身邊都放咗部Fax機，等佢哋可以喺度辦理公事。有啲客人就齋瞓，索足氧、充夠電再去返工。」</p><p>充電好過做Facial</p><p>在LunchHour光顧，果然見到三五成群的白領，難道他們索氧索上癮？店員說：「佢哋覺得吸完之後精神咗；但呢度嘅氧同空氣中嘅氧無分別，只係我哋將含氧量調高至人體最合適嘅度數，大約每分鐘1至10毫升，可以有助舒緩工作壓力、腦力超負荷，甚至可以抑制有害自由基對皮膚組織嘅損傷，唔少OL都話索完好過做Facial，更有男客覺得有助改善性功能！」若然是真，這兒簡直是人間天堂。</p><p>索氧三部曲</p><p>步驟1：拆開獨立包裝袋，拿出用完即棄吸氧管。&#13;<br> &#13;<br> 步驟2：將吸氧管插入濕化瓶，並調校氧氣含量。&#13;<br> &#13;<br> 步驟3：戴上吸氧管，有孔的一邊插入鼻孔內。</p><p>德國高科技排毒</p><p>氧吧不止賣氧氣，還有種強調高科技的德國杜克排毒。店員解釋：「儀器令探頭產生負電能，透過水直入腳板運通全身來刺激細胞，加速新陳代謝，毒素經血液循環再從腳底排出體外。生活習慣不好的人，例如經常捱夜、又煙又酒的，第一次排毒後的水黑得連腳趾也看不見！若然生理療法不夠，這兒還有北京中醫師做心理諮詢。」再不夠？在這兒打枱麻雀，或者那才是最好的保健療法！</p><p>收費表：&#13;<br> 吸氧：?60/小時&#13;<br> 足浴：?45/小時&#13;<br> 推拿：?45/小時&#13;<br> 拔罐：?45/小時&#13;<br> 刮痧：?45/小時&#13;<br> 德國杜克排毒：?150/半小時&#13;<br> 午休套餐：吸氧＋午休：?20/半小時&#13;<br> &#13;<br> 珠海雲夢自助氧吧&#13;<br> 地址：珠海吉大園林路138號二樓&#13;<br> 電話：（86）7563222977&#13;<br> 營業時間：9:00am-2:00am&#13;<br> 交通：九洲港乘的士約4分鐘?15；拱北關口乘的士8分鐘約?30。</p><p>自己去</p><p>從香港中港碼頭或港澳碼頭乘船往九洲港，船程約1小時10分鐘。亦可乘船往澳門經拱北關口入珠海。&#13;<br> 票價：&#13;<br> 香港至珠海每位$170&#13;<br> 珠海回香港每位$148&#13;<br> 查詢：28583876（珠江客運）&#13;<br> 網址：www.cksp.com.hk</p></body></html>