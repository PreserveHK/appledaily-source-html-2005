<html><header><meta charset="utf-8"><title>Bling極世界</title></header><body><h1>Bling極世界</h1><p>是暴發心態好、吐氣揚眉也好，HipHop音樂的確Rap出了名堂，原本屬於黑人地道的次文化經已洋洋灑灑的上得枱面，連他們晒命晒碼頭的爆鑽打扮及俚語Bling都經已納入牛津辭典，成為正式英文詞彙，無論閣下膚色是黑是白是乜色都好，一味夠閃就是潮；富貴人家固然玩如假包換真鑽閃爆，一般平民百姓家，一樣有大把水晶閃石可以日夜穿戴，真箇無分富貧，齊齊投入這個Bling極世界。</p><p>巨星閃耀</p><p>既然揚名立萬，當然有咁誇得咁誇，是以一眾黑人Rapper及歌手，音樂路線如何有些微差異都好，於打扮方面都眾志成城，閃鑽金光堆砌有如萬千星輝賀台慶，不在話下。</p><p>金Bling最傳統</p><p>平有平玩、貴有貴玩，金鏈金表當然是爆鑽以外的Bling極主流之一，款式有咁大件得咁大件當然最好，不然以多取勝亦無妨。CustomJewellery品牌較重設計，如意大利品牌Sibilia時裝味重，可襯Bling潮以外的打扮，如EthnicLook民族浪女亦成，反而街牌及HipHop品牌就的確街味濃烈，風格統一。</p><p>鑽Bling最豪</p><p>爆鑽最原汁原味的還是挑選HipHop牌子最正宗，ecko的閃鑽飾物全部大鑼大鼓玩閃鑽，而且一律是典型款式，如黑膠盤Turntable及子彈頭等，充份表達這份地道文化氣息，反而其他品牌無論是HighEnd定潮牌都好，都滲進其他元素，即係唔夠爆囉。</p><p>黑Bling最酷</p><p>黑色襯閃鑽更Cool更酷，雖然不是主流中的主流，但連高級品牌都慧眼垂青，有不少黑Bling款式提供，可說是黑人文化的全面滲透。</p><p>彩Bling最豔</p><p>認真點計，彩色閃石Bling飾但求七彩鮮豔，其實不能歸入Bling潮類，不過亦係黑人喜愛打扮，啱襯之餘，條條大路通羅馬，最緊要靚就得啦，或者型咪夠囉。</p><p>●●記者：吳小明&#13;<br> ●●攝影：黃子偉　協力：陳智良&#13;<br> ●●模特兒：Ornusa@StarzPeople&#13;<br> ●●化妝：ClaudyYuen@AtomicAttack&#13;<br> ●●髮型：Clara@AtomicAttack</p></body></html>