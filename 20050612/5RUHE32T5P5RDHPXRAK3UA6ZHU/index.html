<html><header><meta charset="utf-8"><title>「官班主」收回成命<br>愉園眾將保飯碗</title></header><body><h1>「官班主」收回成命<br>愉園眾將保飯碗</h1><p>愉園本地球壇「四料亞軍」一度因為「官班主」唔滿意呢個成績，傳出會大刀闊斧改組，搞到人人自危。不過，我求大俠收料，官生過咗一排，落咗啖氣，決定向大部份球員派發留用信，等班球員可以安心過暑假。其實，以愉園人腳班底，喺個別位置補充兵源，來季仍有作為。</p></body></html>