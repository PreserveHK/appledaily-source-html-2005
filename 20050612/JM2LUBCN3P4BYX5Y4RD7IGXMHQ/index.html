<html><header><meta charset="utf-8"><title>　　張寶華年底讀牛津 - 李八方</title></header><body><h1>　　張寶華年底讀牛津 - 李八方</h1><p>轉眼又兩年，中大新聞與傳播學院校友會主辦嘅中大新聞獎（第二屆）正收集緊提名表格，月底截止。&#13;<br> 八方兩年前都曾經提名過唔少年輕人去參賽，當中包括有線之花張寶華，原來佢離開咗有線之後，又藕斷絲連，幫佢哋做《人物風流》嘅節目，八月出街。寶華話，最開心係知道獲得英國志奮令獎學金，年底會去英國牛津大學進修，一償心願。&#13;<br> 另外，無綫嘅區家麟亦攞咗美國史丹福大學嘅KnightFellowship，佢已經同TVB袁志偉申請咗一年冇薪假期，區家麟喺無綫做《新聞透視》多年，拍咗唔少古仔都攞獎，佢最近重獲選做第一季度最佳員工，真係雙喜臨門，問佢有乜感受？佢好謙咁叫八方唔好笑佢。講開史丹福個獎，《信報》文灼非同剛退下火線嘅黃應士都有攞過㗎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>