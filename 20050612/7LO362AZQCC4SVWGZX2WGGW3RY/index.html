<html><header><meta charset="utf-8"><title>婆婆遭火劫　家園盡毀<br>蘋果基金撥款應急太平家電贈送電器</title></header><body><h1>婆婆遭火劫　家園盡毀<br>蘋果基金撥款應急太平家電贈送電器</h1><p>七十七歲老婦李八妹月前慘遭火劫，家園盡毀。房屋署日前已替李婆婆翻新單位，惟全屋家具、電器皆付諸一炬，地板亦要重新鋪設。李婆婆無力負擔有關費用，透過社工求助，獲蘋果日報慈善基金撥款應急，並轉送由太平家庭電器GHOME捐出的家電。</p><p>李婆婆的老伴年多前離世，心情尚未完全平復，卻又飛來橫禍，她一度無法接受現實。「見到間屋燒成咁，乜都冇晒，真係好慘，我只係想快啲收拾番呢個爛攤子。」李婆婆淚眼汪汪說。</p><p>家具電器付諸一炬</p><p>李婆婆育有八子女，各有家室，自丈夫去年初病逝後，她便獨居於橫頭磡邨宏偉樓一單位。&#13;<br> 火警發生於今年三月二十九日，李婆婆其中一名平日住在保良局的八歲孫女，因為復活節假期，到其家中留宿幾天，小孫女疑一時好奇，趁李婆婆離家外出時，爬上神枱燃點香燭，但卻不慎燃起附近雜物，釀成火警。&#13;<br> 「嗰日我陪個姊妹去附近郵局寄包裹，估唔到就發生咁大件事，好彩個孫女走得切冇受傷，亦冇傷到街坊。」火警雖沒有造成人命傷亡，但單位每一個角落都被燒得霉霉爛爛，全屋家具、電器更全部報銷。&#13;<br> 房屋署早前替李婆婆的單位展開翻新工程，包括安裝新窗門、髹漆牆壁、重新拉電線等，有關工程日前竣工。「我好感激房署，不過佢哋話工程唔包鋪地板，舊地板已經鏟起晒，我又冇錢自己鋪過，𠵱家屋企成地都係紅毛泥，好污糟、好難打理。」&#13;<br> 李婆婆年輕時為清潔工人，退休多年，子女各有家庭負擔，無力供養她，她現靠綜援金過活。「我份綜援扣咗租金之後，實際得一千二百蚊開飯，平日都要好慳先過到日子，重邊有多餘錢吖！」</p><p>資助重鋪全屋地板</p><p>李婆婆的個案，由明愛東頭綜合家庭服務中心社工轉介，蘋果日報慈善基金跟進，了解過她的苦況後，已撥款五千元助其鋪設地板及添置家居用品，同時安排轉送由太平家庭電器GHOME捐出的家電給她，當中包括︰雪櫃、洗衣機、抽油煙機、風扇及電飯煲。</p><p>太平家庭電器GHOME捐出30萬家電</p><p>太平家庭電器GHOME為回饋社會，慷慨捐出總值超過三十萬元家庭電器予蘋果日報慈善基金，由蘋果基金安排在一年內陸續送贈弱勢社群。&#13;<br> 捐贈的家庭電器種類包括︰雪櫃、風扇、電飯煲、洗衣機、煮食爐等，該公司並提供「一條龍服務」，包括義務運送、指導受惠家庭如何使用有關電器，受惠對象為貧困獨居長者、低收入家庭、傷殘人士等。&#13;<br> 捐款編號︰C1724&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>