<html><header><meta charset="utf-8"><title>千嬅唔稀罕「愛的紋身」</title></header><body><h1>千嬅唔稀罕「愛的紋身」</h1><p>楊千嬅前晚到廣州出席頒獎禮，提到舊愛鄭中基被指在手臂紋上緋聞女友蔡卓妍（阿Sa）的英文名「Charlene」，千嬅說：「勁喎，呢啲唔關我事，作為朋友私事唔方便批評，自己唔會打畀佢問，篇報道寫埋我個名，都係想篇文章精采啲，我都係會以娛樂新聞去睇。」&#13;<br> 對於以紋身方式示愛，千嬅笑說：「如果鍾意就自己紋先啦，我唔接受人哋用呢個方法囉，不過各人有各人喜好，自己就唔係太鍾意囉。」鄭中基當年並沒有以「愛的紋身」向千嬅示愛，對此千嬅揚言不會感到不開心，她更笑言應該用一部3G手提電話現場直擊鄭中基的紋身，然後再送到報館。&#13;<br> 此外，與阿Sa老友鬼鬼的容祖兒，提到鄭中基「愛的紋身」時，即戲言自己也會為阿Sa紋眼線、唇線及紋眉。</p></body></html>