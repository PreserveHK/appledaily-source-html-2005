<html><header><meta charset="utf-8"><title>星級名車︰元華濕地試WRXSTi重新體驗四驅辣跑</title></header><body><h1>星級名車︰元華濕地試WRXSTi重新體驗四驅辣跑</h1><p>ImprezaWRXSTi一副戰鬥格，招搖張揚，辛辣外表令人望而生畏；憑《功夫》一片達到事業頂峯的元華師傅，低調寡言，沒有大明星的架子，亦沒半點意氣風發，感覺平易近人；表面上兩者絕不相襯，但當知道華哥曾經係EvolutionVII嘅車主，重要邊揼油邊話：「可惜今日天雨路滑，唔可以試得盡情！」，就知道搵華哥試呢架四驅辣跑，決定好正確。&#13;<br>&#13;<br>記者：馬慶武　攝影：陳偉強</p><p>加速力與「露笋」不相伯仲</p><p>今次相約華哥試車，遇啱整日毛毛細雨嘅天氣，路面濕滑，試車難度好似大增。實則ImprezaWRXSTi擁有恒式四驅系統，喺濕地激劈絕對如魚得水，就連華哥都係咁講：「雖然濕地令我唔敢踩到咁盡，但係都可以感覺到呢架『掃把佬』應付濕地能力好強，令我自揸過Evolution之後重新體會到四輪驅動跑車嘅獨特能力，過彎特別有信心。」講到加速能力，華哥好簡單咁講咗句：「好力，同Evolution相比的話，唔敢話佢勁啲，不過就點都唔會輸蝕。」</p><p>SubaruImprezaWRXSTiSpecification</p><p>引擎：1994cc水平對向四汽缸DOCHTurbo&#13;<br> 馬力：265ps/6000rpm&#13;<br> 扭力：35.0kgm/4000rpm&#13;<br> 傳動：6前速手波，恒式四驅&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：225/45ZR17&#13;<br> 尺碼：4415×1740×1440mm&#13;<br> 軸距：2525mm&#13;<br> 車重：1450kg&#13;<br> 新車售價：$348,000&#13;<br> 車輛提供：MotorImage（HK）（25112727）</p><p>揸靚車如着名牌</p><p>華哥雖然差唔多每次出街都會揸車代步，不過佢就話唔係特別鍾意揸車，對車亦冇特別研究。「無啦啦揸架車去遊車河？唔會！油錢咁貴！」華哥對揸車更有一套獨特見解：「我18歲就考車牌，已經幾廿年牌。後生都會鍾意開快車嗰種刺激快感，𠵱家就冇乜特別感覺，揸咩車對我嚟講就好似着衫一樣，揸靚車咪即係着咗件名牌衫囉，不過我唔係特別鍾意着名牌！」</p><p>辛辣車身</p><p>唔會買DreamCar</p><p>好多人覺得冇能力擁有嘅車先有資格當DreamCar，華哥就有另類睇法：「我鍾意Jaguar呢個品牌，夠經典。而且都幾襯我呢啲咁成熟嘅男人，哈哈！不過車款我就冇乜研究，咩型號？呀……新款嘅，鬼面罩好似兩撇鬍鬚咁嘅……」相信華哥講緊嘅係積架嘅X-Type，但要擁有一架積架X-Type，對華哥嚟講應該冇咩困難，點解唔去擁有呢架DreamCar呢？「我揸車只係用嚟代步，實用慳油最緊要，唔鍾意買貴車，所以就算鍾意我都覺得冇必要去擁有。」的確，華哥擁有過嘅辣車Evolution，都唔係自己揀嚟買，只係某年無綫台慶嘅抽獎獎品。</p><p>跑車配套</p></body></html>