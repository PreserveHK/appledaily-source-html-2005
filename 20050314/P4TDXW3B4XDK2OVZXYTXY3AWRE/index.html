<html><header><meta charset="utf-8"><title>成立全港首個模迷會喊不停<br>周汶錡摒棄瘋狂Fans</title></header><body><h1>成立全港首個模迷會喊不停<br>周汶錡摒棄瘋狂Fans</h1><p>名模周汶錡昨日佩戴二百萬元鑽飾，在尖沙嘴慶祝成立全港第一個模迷會，其間她受寵若驚，多次淚灑當場。周汶錡強調最怕瘋狂fans，所以暫時不准他們入會。</p><p>名模周汶錡（Kathy）昨日在尖沙嘴洲際酒店，正式成立全港首個模迷會「MyDreamKathy」，她獲珠寶店MaBelle贊助二百萬元鑽飾，又捐贈十萬元予東華三院。Kathy出場時，台下模迷熱烈歡呼，她即時眼泛淚光，其後一班多年工作夥伴逐一上台以示支持。&#13;<br> <br> <spanclass>「親自上網回信」 &#13;<br> Kathy與現場五十個fans玩遊戲、抽獎，又指導一名十二歲小妹妹行catwalk，更有男fans送上自製「天橋舞台」打氣，Kathy忍不住多次感觸落淚，要用紙巾拭淚。Kathy接受訪問時表示對一班模迷及朋友的支持大為感動，她說：「我事前乜都唔知，係朋友同fansclub搞，所以好有驚喜！我唔係歌手，大家都咁錫我，重幫我做網頁、送禮物、送洗頭水畀我，有時我都會自己親自上網回信。」&#13;<br> <br> <spanclass>男模迷佔六成 &#13;<br> 現場所見，超過六成模迷都是男性，Kathy說：「係呀，本來重多，我已經趕走咗啲瘋狂嘅，試過有fans追車好危險。有次拍嘢拍到凌晨四、五時，有兩個成年男fans重企喺樓下等，太辛苦，所以喺我未接受到咁熱情嘅fans前，唔收住囉！」&#13;<br> 採訪、攝影：RitaLeung</spanclass></spanclass></p></body></html>