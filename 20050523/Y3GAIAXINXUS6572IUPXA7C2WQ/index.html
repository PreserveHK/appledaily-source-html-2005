<html><header><meta charset="utf-8"><title>今夏DenimSkirt有咁短得咁短</title></header><body><h1>今夏DenimSkirt有咁短得咁短</h1><p>每季時裝潮流，總有一張流行清單，部份Item興唔夠一季就被「叮」出局，但百搭的牛仔褲永遠唔會Out，而牛仔裙DenimSkirt也不遑多讓，大概與牛仔褲永遠流行的道理一樣，容易Mix&amp;Match。今季的牛仔裙款式可謂百花齊放，百褶、繡花、鑲石、釘襟章樣樣有，但不論是甚麼款式，最緊要是夠短，唔信？就由女星同街坊示範畀你睇！&#13;<br>&#13;<br>記者：招佩珊&#13;<br>攝影：陳智良&#13;<br>模特兒：Callie@StarzPeople&#13;<br>化妝及髮型：Meggy@Meggyli.com</p><p>一字記之曰短</p><p>DenimSkirt不同牛仔褲，下下講洗水講玩Vintage，無論是Patchwork、鑲石定繡花百褶，女生潮物總有新玩法。但長度一定要短，裙邊與膝頭的距離至少6吋或以上；少女SexyBrandMissSixty擺到明行性感，貼身Cutting、粗腰帶、百褶，款式變化多，還有主打性感同Colorful的日本品牌COCOLULU等；嫌單調，大可選擇印花款式。</p><p>百褶顯嬌柔</p><p>牛仔裙一向只與「Casual」、「Sporty」等形容詞扯上關係，然而，當加入百褶裙的元素後，同樣是牛仔裙加Tee的配搭，卻多添幾分少女的嬌柔，襯埋今季大熱的涼鞋，絕對是PerfectMatch！</p><p>繡花鑲石夠Sharp</p><p>今季的另一趨勢是有大大個Pattern的裝飾，首推具中國色彩的繡花圖案，其次是鑲上仿寶石或仿鑽石，夠晒Sharp；釘上不同款式的車花布章，Punk味十足，十六、七歲少女們肯定受落。</p><p>夠百搭！女星熱捧</p><p>近排翻開娛樂版，發現一眾青春派女歌手都愛穿牛仔裙，而長度更有番咁上下短，Twins早前亦齊齊着短牛仔裙出席活動，Casual中亦不失少女味，何況牛仔裙夠百搭，女生們又可以Carry到，要跟話咁易！</p><p>街頭女生撐硬</p><p>售賣點</p><p>（a）COCOLULU（28826293）&#13;<br> 銅鑼灣金百利商場838號舖&#13;<br> （b）MissSixty（28920905）&#13;<br> 銅鑼灣羅素街38號地下&#13;<br> （c）Bauhaus（28823551）&#13;<br> 銅鑼灣金百利商場地下2-3號舖&#13;<br> （d）DaDaI（28901708）&#13;<br> 銅鑼灣名店廊1樓F13A舖&#13;<br> （e）Fucky（23126393）&#13;<br> 尖沙嘴利時商場441號舖</p></body></html>