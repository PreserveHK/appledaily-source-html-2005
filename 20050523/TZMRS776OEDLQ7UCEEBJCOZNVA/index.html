<html><header><meta charset="utf-8"><title>兼職小子堂珍嘉邦主持開球</title></header><body><h1>兼職小子堂珍嘉邦主持開球</h1><p>廣島出身嘅日本二人組合CHEMISTRY成員堂珍嘉邦前日返番家鄉，喺廣島市民球場主持開球禮。堂珍更自爆出道前曾經喺廣島市民球場做過兼職，重成日乘機免費睇球賽㖭。而當日堂珍不但成功開球，重喺二千幾觀眾面前演唱咗佢嘅新歌。</p></body></html>