<html><header><meta charset="utf-8"><title>人際增值：齊齊Push胸大有理？</title></header><body><h1>人際增值：齊齊Push胸大有理？</h1><p>某日，一個非常富有的二世祖在公路上超速，最後被女警截停，二世祖勉強地把車停在一邊，不耐煩的說：「你知不知道我爸爸是誰？」，女警想了想，客氣地答道：「對不起，先生，這我可幫不到你，但你有沒有試過問問你的母親？」&#13;<br>《互聯網》&#13;<br>&#13;<br>夏天一到，用不着刻意留神，也會發現在鋪天蓋地的產品宣傳中，總少不了標榜PushUp功能的神奇胸圍。的確，今時今日，「裝假狗」再不是羞於啟齒，女士們理直氣壯高喊：「增加自信，着衫好睇，何樂而不為！」其實，男士們對女性裝胸作勢又點睇？今日就齊來探討吓！&#13;<br>&#13;<br>記者：尹珊珊　攝影：黃子偉、陳盛臣</p><p>假狗擁護者：裝得開心</p><p>Zoe&#13;<br> 年齡：20+　職業：文員&#13;<br> 裝法：神奇胸圍+胸墊&#13;<br> 效果：33B跳升至34C&#13;<br> &#13;<br> 33B不算平，但Zoe絕對是裝假狗擁護者。「男仔未必一定鍾意大胸，但女仔就肯定好在意自己的Size。」早在學生年代，Zoe就曾經為胸部小感到自卑，「我遲發育，成日俾男同學嘲笑無料到。」Zoe曾為別人一句：「飛機場」耿耿於懷一整天，即使大熱天時，寧願忍受悶熱也要在校服外披上冷背心，「後來直頭唔想同男仔講嘢。」同學以為Zoe怕羞，不善交際，實則她是害怕別人的異樣眼光。「自己第一個嫌棄自己，搞到成個人無晒自信。」</p><p>怕無嘢俾人望</p><p>「以前出街唔敢着背心，唔係怕俾人望，係怕無嘢俾人望！」經歷了慘痛的青春期，踏入社會的Zoe在宣傳廣告洗腦下，開始嘗試用神奇胸圍裝假狗。「喺街度有男仔望你，係女仔都會有少少虛榮。」&#13;<br> Zoe現時有一名拍拖兩年的男朋友，她自言男朋友對此不介意，只要求她不能過份暴露，「𠵱家先發現，男友愛唔愛你同個胸大唔大冇直接關係。以前裝假狗為咗人哋嘅眼光，𠵱家最緊要係滿足自己！」</p><p>女人宣言──大啲有自信</p><p>原以為女性談及裝假狗會覺得敏感尷尬，誰料，街頭少女卻出乎意料地健談。當然，肯勇敢承認有裝胸的人少之又少，但普遍女性也認為裝胸作勢絕對能增強自信，假裝一下無妨。</p><p>內衣檔主教你裝&#13;<br>隱形Bra再加Bra=Big爆</p><p>裝假狗有幾普遍？在旺角女人街經營內衣檔逾十年的李小姐謂：「亞洲女性偏愛買有墊胸圍，最好賣係厚墊同有PushUp功能的Bra，胸墊就長賣長有。近年新出的隱形Bra走勢都唔弱，日賣十對八對，有啲客着完先戴Bra，話咁至有迫爆效果喎！」</p><p>專家話：信者有效</p><p>究竟裝假狗是自欺欺人，抑或確實能增強女性信心？臨床身心行為學家李寶能指出，雖說女性主義逐漸抬頭，但不少女性的潛意識中，還是擺脫不了男性為女性定下的框架。女性重視自己的胸部大小，其實是當事人潛意識覺得別人會重視。&#13;<br> 心理學上，只要當事人信就有效，這種信念叫自我暗示、自我催眠，不少醫學及心理學實驗都證實，由於人的主觀是很大的影響因素，信就會信到底。</p><p>男人心聲──善意謊言</p><p>睇完專家之言，無疑是說明，女人會因為自己胸大而增加自信，認為自己更有吸引力。從男人的角度看，胸大的女人，是否真的會更有吸引力呢？甚至不在乎這「大」究竟是真是假？結果發現，唔理真假，男人一樣受。</p></body></html>