<html><header><meta charset="utf-8"><title>理想家居：<br>擺低$6,8883件新家具任你搬</title></header><body><h1>理想家居：<br>擺低$6,8883件新家具任你搬</h1><p>農曆新年，大家少不免玩吓大掃除翻新屋企，翻新過後，會唔會發覺家具電器同屋企個新裝唔襯？但要頭頭尾尾全屋家具換晒，算你今年有雙糧花紅都一樣唔掂！以下介紹的JUSCO特賣場，應該可以幫到大家，買番幾件執靚個客廳、廚房、書房同睡房都重得！&#13;<br>&#13;<br>記者：方英男&#13;<br>攝影：陳陶鈞&#13;<br>模特兒：Winnie（DragonEight）　</p><p>福祿壽三組　各揀一件家具</p><p>臨過農曆新年，各式各類的特賣場特別多，JUSCO就搞咗個名為「福祿壽自選組合」的家具電器特賣，擺低$6,888，就可以在指定的福、祿、壽的三組貨品內，各揀選一款帶返屋企用。貨品包括三門無霜雪櫃、電腦、意大利梳化、廚櫃、洗衣機、電飯煲、空氣清新機及MP3機等等，若果撞正屋企想換新裝，不妨考慮吓，幫輕吓荷包負擔！</p><p>客廳推薦組合</p><p>過年過節親朋戚友嚟屋企拜年，點都要執執個客廳，先整番張真皮貴妃型梳化椅俾人家坐吓，再換埋個地櫃，人多一齊食開年飯驚唔夠坐，整多張雞翼摺枱補飛，買埋張茶几放全盒就夠晒數。</p><p>福：eiio真皮貴妃型梳化</p><p>真皮梳化坐4個人都唔覺逼，攤喺度睇電視舒服到痹，12隻顏色選擇，唔怕襯唔到客廳其他家具。（92×36.5/60×36.5吋）</p><p>祿：地櫃+雞翼摺枱</p><p>壽：實木玻璃茶几</p><p>實木重甸甸夠穩陣，強化玻璃表面唔易刮花，中間重有6格櫃桶，可以拉開收藏日常用品。（32×20×17吋）</p><p>廚房推薦組合</p><p>阿媽私家重地當然要執靚佢，廚房唔企理湯水都少啖你飲呀！雪櫃唔夠大，換！煮食爐又殘又舊，順便換埋！廚櫃間隔唔實用，換埋喇唔該！</p><p>福：樂聲牌雪櫃</p><p>三門雪櫃，內附抗菌保鮮辟味器，有自動製冰功能，淨容量有365公升，一家四口使用綽綽有餘。（590×621×1,795mm）</p><p>祿：樂聲牌煮食爐</p><p>煤氣雙環爐頭，備有獨立細芯火，表面用瓷氟物料製成，油迹一抹即走，備有安全鎖，唔怕小朋友亂㩒掣發生意外。（692×468×204mm）</p><p>壽：多格廚櫃</p><p>三層夾板設計方便擺較大型家具，中間夾板可以拉出，放電飯煲就最適合不過。（24×16×70吋）</p><p>書房推薦組合</p><p>叫得做書房，除咗有個靚靚書櫃擺放書籍外，一張舒服就手嘅電腦枱當然唔少得；地方夠大嘅話，整多張桉摩椅邊睇書邊按摩就舒服到爆，舒服到唔覺意瞓着咗？補多張羽絨被咪得囉！</p><p>福：NoroComfyChair</p><p>睇書睇到頸梗膊痛，一張纖巧按摩椅幫助放鬆全身肌肉，一掣備多種按摩模式，想點按自己揀。</p><p>祿：電腦枱+24吋書櫃</p><p>仿櫸木色電腦枱（30×21×77吋），30吋鍵盤櫃唔用可以收起，上面多塊木板可以拉出當迷你書桌。連埋24吋書櫃（24.5×12.5×77吋），實用美觀。</p><p>壽：Snoozy羽絨被</p><p>60吋單人被與70吋雙人被各一，天寒地凍冚住羽絨睇書最舒服，書房當睡房都得。</p><p>同場加映：$6,380睡房全餐</p><p>以下介紹組合重抵，只需$6,380，就可買到女孩子睡房必要三大組件！&#13;<br> &#13;<br> 大床+連鎖彈簧床褥&#13;<br> 雙人床，黑胡桃木色床架配白色櫃桶，床架下的櫃桶可擺放衣褲雜物。（48×75×39吋）</p><p>「福祿壽自選組合」</p><p>日期：即日起至2月13日&#13;<br> 地址：全線JUSCO&#13;<br> 網址： http://www.jusco.com.hk &#13;<br> 註：各家電家具特賣數目請查詢23393388</p></body></html>