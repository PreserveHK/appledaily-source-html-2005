<html><header><meta charset="utf-8"><title>　　余若薇織冷衫義賣 - 李八方</title></header><body><h1>　　余若薇織冷衫義賣 - 李八方</h1><p>發生南亞大海嘯，至今已過咗個幾月，但香港好多善長同機構依然繼續落力籌錢賑濟災民。香港聖約翰救傷隊應斯里蘭卡聖約翰救傷隊嘅要求，噚日搞咗個籌款活動，為斯里蘭卡籌款。&#13;<br> 籌款節目包羅萬有，包括慈善拍賣、寫揮春同唱歌表演等等。身為資深大律師嘅立法會議員余若薇亦都為善不甘後人，落手落腳織冷衫，攞去拍賣。雖然余大狀只係織咗幾吓，但係相信遠在斯里蘭卡嘅災民都會感受到絲絲暖意。&#13;<br> （圖）余若薇（右）出席聖約翰救傷隊活動，落手落腳織冷衫，為斯里蘭卡災民籌款。&#13;<br> 王子俊攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>