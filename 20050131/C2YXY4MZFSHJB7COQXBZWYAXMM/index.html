<html><header><meta charset="utf-8"><title>　　阿牛畫雞拉票 - 李八方</title></header><body><h1>　　阿牛畫雞拉票 - 李八方</h1><p>雖然重有成十日先到雞年，但阿牛曾健成噚日就去咗筲箕灣同深水埗畫雞，送畀市民賀雞年，認真應節。阿牛畫嘅雞當然唔可以同印象派大師馬奈嘅「吹短笛的男孩」相比，但佢筆下嘅每一隻雞都似模似樣，重栩栩如生。&#13;<br> 八方問阿牛點解老遠去到深水埗畫雞，阿牛就話有「政治」目的，就係幫老友符偉樂拉票。原來前綫嘅符先生係補選南昌區區議會議席嘅候選人，又係阿牛嘅好朋友，所以得到阿牛幫手，畫雞拉票。符生如果當選，睇嚟要請阿牛食餐全雞宴補數。&#13;<br> （圖）阿牛（左）噚日喺筲箕灣畫雞，送畀市民迎接雞年。&#13;<br> 黎樹雄攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>