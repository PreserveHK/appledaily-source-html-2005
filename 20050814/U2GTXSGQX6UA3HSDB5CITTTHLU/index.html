<html><header><meta charset="utf-8"><title>　　小賭王未戰先敗 - 李八方</title></header><body><h1>　　小賭王未戰先敗 - 李八方</h1><p>英超開鑼，新城財經台主辦嘅慈善足球賽噚日亦進行咗十六強同埋八強戰。點解八方會咁留意呢個比賽？因為小賭王何猷龍嗰隊新濠隊都有參賽，不過由於何公子噚日事忙，未能好似上個禮拜咁親自落場。結果隊波八強止步，輸咗畀南華總監梁守志率領嘅華鵬足球隊。&#13;<br> 除咗新濠之外，好似港燈、新創建、華潤創業，同埋修身堂等上市公司，都有派隊參加，不過，只有由瘦咗好多嘅阿叻陳百祥帶隊嘅修身堂隊可以打到入四強，其他上市公司都慘遭淘汰。修身堂隊今日會對英運隊，而華鵬隊就會對環球控股，喺今日決定邊個係冠亞季軍！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>