<html><header><meta charset="utf-8"><title>　　煮三餸一湯電費三個幾 - 李八方</title></header><body><h1>　　煮三餸一湯電費三個幾 - 李八方</h1><p>中電噚日喺九龍灣展貿搞咗壇「自由新煮義」，八方噚日都去咗一趟，據中電市場及客戶服務業務部總監周騰輝同八方介紹，𠵱家啲電磁爐已經好先進，又冇油煙，又好味，放喺書房一邊做嘢，一邊打邊爐都得喎！&#13;<br> 周騰輝見八方唔信，就拉八方埋去個爐邊試食！老老實實，八方就食唔出同用明火煮嘅有乜分別，但周騰輝話，用電煮食，以一個鐘為單位，若果煮三餸一湯，都只係要三個幾電費，平過用氣體一半有多咁話。&#13;<br> 中電公關大員話，呢個「自由新煮義」今日重會繼續，雖然要有飛先可以入場，但若果場地容納到，市民又證明到係中電客戶，就算冇飛，佢哋都會畀大家入場。&#13;<br> &#13;<br> <br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>