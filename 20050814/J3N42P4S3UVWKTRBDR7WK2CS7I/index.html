<html><header><meta charset="utf-8"><title>　　陳坤耀籌2000萬心足 - 李八方</title></header><body><h1>　　陳坤耀籌2000萬心足 - 李八方</h1><p>富商捐錢畀大學多數都億億聲，先有李嘉誠捐十億畀港大，點知搞到滿城風雨；後有霍英東捐八億畀科大。唔知捐錢係咪都要排吓大細呢？嶺大一樣籌到錢，不過比起其他大學就梗係重差幾條街啦！&#13;<br> 噚日嶺大校長陳坤耀心情勁靚，笑晒口同八方講，話𠵱家嶺大已經籌到超過二千萬，重有大半年時間，分分鐘籌足目標四千五百萬㖭喎。佢話雖然冇得同港大科大比，不過𠵱家有二千萬喺手，心理壓力都少咗，真係輕鬆好多。八方覺得陳校長開心都啱嘅，正所謂知足常樂吖嘛！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>