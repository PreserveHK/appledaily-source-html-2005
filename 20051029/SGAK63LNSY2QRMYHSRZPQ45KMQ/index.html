<html><header><meta charset="utf-8"><title>世界漫遊2：圍住茶屋町之食肥你<br>廿蚊爐端燒晚晚排長龍</title></header><body><h1>世界漫遊2：圍住茶屋町之食肥你<br>廿蚊爐端燒晚晚排長龍</h1><p>新場NU效應的確強勁，附近新店愈開愈多，愈多愈旺，不計NU內的12間，只是10月份在附近已經開了4間不同食肆。NU內的食肆消費比較高，有特色又抵食的只有一間BuffetIMOTODAIKON，百多港元便可以吃到日食放題。如果保留彈藥掃貨，建議到街外新開的串燒店，全店串燒刺身300日圓，抵！&#13;<br>&#13;<br>記者：馬慶武　&#13;<br>攝影：楊錦文</p><p>長龍爐端燒新店即叫即燒</p><p>出NU落街轉個彎，即見長龍店「旅籠」，這間10月6日才開業的爐端燒店以每款菜式315日圓（連稅）作招徠。新鮮材料放在面前任揀，即叫即燒即送到面前，有風味更有氣氛，加上價錢夠平，所以每晚到7點就出現人龍，唔想等位的話，建議早些少食飯，因6點多時，不用等位，上菜亦夠快。</p><p>旅籠&#13;<br> 地址：茶屋町10-3&#13;<br> 電話：（81）6-63597189&#13;<br> 營業時間：5:00pm-11:30pm</p><p>80種日食放題靚景陪食</p><p>2,400日圓，約$150港幣食一餐，聽落唔算好平，但係這餐廳位處NU頂樓，有靚景又有靚裝修，已經係消費最低的一間食肆。食物質素絕不算低，有即燒鐵板燒扇貝、炸蠔、燒牛肉、壽司，還有食店主打的薯類食物，約有80款，120分鐘任食，選擇夠多亦保證飽肚，有力再掃貨。</p><p>BuffetIMOTODAIKON&#13;<br> 地址：NU9/F&#13;<br> 電話：（81）6-63737477&#13;<br> 營業時間：11:00am-5:00pm，5:00pm-11:00pm</p><p>熱辣平食午飯之選</p><p>午飯無需太豐富，以最快速度食完再出動最實際。在這間10月20日才開業的風流田舍，可以吃到拉麵、冷麵等輕食，而且這間已是大阪的第7分店，靠得住！</p><p>風流田舍&#13;<br> 地址：茶屋町10-2&#13;<br> 營業時間：10:00am-11:00pm</p><p>新上場墨魚餅香口煙韌</p><p>聲稱來自北海道的墨魚餅，用墨魚製的蛋漿放在特製迴轉機器烘焗，口感煙韌，餅中夾雜一條條墨魚腳，勁香口。</p><p>天六屋&#13;<br> 地址：Nu正門旁</p></body></html>