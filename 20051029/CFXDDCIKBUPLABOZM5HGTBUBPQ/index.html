<html><header><meta charset="utf-8"><title>遲到理由 - 李碧華</title></header><body><h1>遲到理由 - 李碧華</h1><p>「又遲到？」甲怒責：「上次已遲了半粒鐘。」&#13;<br>「我去做基。」乙匆匆趕至。他訴苦：「最近要勤些做基才成。」&#13;<br>甲：「不能控制時間嗎？」&#13;<br>乙：「要book的，不是你要做便有基做。」&#13;<br>甲：「每星期幾次？」&#13;<br>乙：「兩三次啦，再多我也唔掂。」&#13;<br>甲：「男人之家，做基有點那個吧。」</p><p>乙：「不，現在男人也做基，我那間常有明星仔上去的。」&#13;<br> 甲：「那麼張揚？」&#13;<br> 乙：「得閑去做好正常唧。」&#13;<br> 甲：「都不明有甚麼好？」&#13;<br> 乙：「不用辛苦囉。瞓低合上眼動也不動，有人幫你做，不必身水身汗攰到死，做完又緊些。幾好！」&#13;<br> 吓？公眾場所，公告自己做基，還如此露骨？&#13;<br> 原來今時今日的男性美容纖體中心，是新興事業，他們躺在那兒，由師傅幫他們用熱能機器滾動振動按摩消脂美白收緊肌膚，行內術語「做機」｜｜不肯勤奮運動企圖達收身之效。&#13;<br> 男人「做機」同「做基」之分別在：前者簡單，後者複雜，比較累。</p></body></html>