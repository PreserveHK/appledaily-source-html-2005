<html><header><meta charset="utf-8"><title>馬浚偉生日收「車」</title></header><body><h1>馬浚偉生日收「車」</h1><p>馬浚偉最近忙住趕拍無綫新劇《匯通天下》，難得佢三十四歲生日居然唔使開工，開心之餘，馬仔梗係即時搵老死海浚傑一班人出嚟食飯慶祝，其中一位老友重特別設計咗一部汽車形嘅生日蛋糕送畀佢，車牌重係佢第一部車嘅號碼，認真有心思。</p></body></html>