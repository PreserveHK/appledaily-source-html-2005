<html><header><meta charset="utf-8"><title>運動會吉祥物無人識</title></header><body><h1>運動會吉祥物無人識</h1><p>重有三年先到○八年奧運，北京已經開始倒數；相反，十二號喺泰國曼谷開幕嘅第一屆亞洲室內運動會就好冷清，佢哋搵唔到贊助商，所以會場裏面一塊廣告板都冇，連當地嘅傳媒都係聽收音機先知有呢個活動。今次運動會嘅吉祥物係兩隻小笨象，藍色嗰隻叫「Hey」，黃色嗰隻叫「Ha」，唔知佢哋有冇福娃咁受歡迎呢？</p></body></html>