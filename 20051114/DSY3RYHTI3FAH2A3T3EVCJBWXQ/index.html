<html><header><meta charset="utf-8"><title>谷峰慨歎被遺忘</title></header><body><h1>谷峰慨歎被遺忘</h1><p>谷峰（右）、何夢華、李麗麗、邵音音同羅莽一班以前嘅邵氏演員，噚日喺尖沙嘴星光大道出席「邵氏經典海報展」。谷峰早排都有幫吓無綫拍劇，但近排就唔見有佢出鏡，佢就話𠵱家情況好怪，上咗七十幾歲就俾人覺得係out，反而其他東南亞國家就會好尊重佢哋呢類老人家，谷峰話香港班後生仔應該同佢哋班老演員互相尊重。</p></body></html>