<html><header><meta charset="utf-8"><title>法拉利煙灰缸$160</title></header><body><h1>法拉利煙灰缸$160</h1><p>法拉利係唔少人心目中嘅DreamCar，就算買唔起都想擁有佢嘅精品滿足一下。眾多精品之中，以又平又大大件嘅煙灰缸最受歡迎，用上極之鮮明嘅黃色，兼有兩個唔同Size選擇，大嘅可以食雪茄用，細嘅可作普通Size煙仔用，就算唔食煙，買個放喺枱面做雜物兜都有型啦！&#13;<br>&#13;<br>記者、攝影：袁國基&#13;<br>&#13;<br>地址：土瓜灣宋王台道90號&#13;<br>查詢：23650269（勵駿汽車）&#13;<br>	&#13;<br></p><p>買賣股票贏Mini</p><p>新鴻基「鴻財網」將會送出4部價值88萬嘅MiniCooper！只要大家由現在至今年12月31日期間，透過「鴻財網」進行股票交易，每完成10宗港股及5宗美股交易，或使用「鴻財網」嘅「任你Trade」計劃，即可獲得抽獎券1張。「鴻財網」會於本年內每季送出一部MiniCooper。&#13;<br> 記者：戴維浩&#13;<br> &#13;<br> 網址：www.shkonline.com&#13;<br> 查詢：28225001</p><p>坑紋把手防跣手$150有交易</p><p>揸車要軚感好，揸電單車就講把手握感好。意大利牌子PROGRIP一向出名做單車同電單車嘅賽車用品，同廠出品電單車嘅把手膠質軟硬適中，握感良好，表面坑紋防跣手，防止因濕氣、手汗而甩手。&#13;<br> &#13;<br> 記者：戴維浩&#13;<br> 攝影：陳偉強&#13;<br> &#13;<br> 地址：旺角廣華街18號地下&#13;<br> 查詢：27827766（利力電單車行）</p><p>福特Transit月底前出車有着數</p><p>在本地商用車界嶄露頭角的福特Transit，唔單止有同級車中至闊的車身（闊度1,760mm），兼且重有低重心低離地距的533mm數值，有易於搬運行李上落的方便，而車身左右雙趟門及前後獨立冷氣配搭，同樣方便又愜意舒適。&#13;<br> 至於一台符合歐盟（EuroIII）規格的2.0公升柴油Turbo引擎，輸出馬力十足之餘，前置引擎設計重有隔音寧靜、散熱出眾的優點，𠵱家六座位版Transit定價不過$179,900之餘，四月底前出車代理重加送你一噸柴油同首年牌費，時間無多真係要買趁快？！&#13;<br> &#13;<br> 記者：陳偉林&#13;<br> 查詢：25031032</p></body></html>