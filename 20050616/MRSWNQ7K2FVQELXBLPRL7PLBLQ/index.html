<html><header><meta charset="utf-8"><title>甄子丹全裸床戲最難演</title></header><body><h1>甄子丹全裸床戲最難演</h1><p>國際動作演員甄子丹早前同韓國女星金素妍，合作拍攝由徐克執導嘅《七劍》。原來甄子丹覺得今次最難嘅唔係武打場面，反而係戲中一場火辣辣嘅床上戲，而且喺戲入面佢重會首次全裸演出。甄子丹話拍親熱戲之前花咗好長時間同金素妍溝通，同埋初時佢都同徐大導傾咗一個星期先肯落實拍呢場親熱戲。　</p></body></html>