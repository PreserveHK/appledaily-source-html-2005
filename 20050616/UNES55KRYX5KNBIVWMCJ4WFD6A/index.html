<html><header><meta charset="utf-8"><title>韓Phone強勢三星PDAPhone反轉再反轉</title></header><body><h1>韓Phone強勢三星PDAPhone反轉再反轉</h1><p>全亞洲區最大型手機展覽《CommunicAsia2005》，啱啱喺新加坡揭幕。矚目處，係大家嚟緊有乜嘢新手機用都要睇佢頭！影相、玩流動音樂嘅手機，參展商都認為這仍然是來年手機嘅主導；另一矚目點，係SAMSUNG連氣發放3部PDAPhone及Smartphone，創新嘅設計加特高記憶體容量，真係極富前瞻性！&#13;<br>&#13;<br>記者、攝影：陳國輝</p><p>新加坡直擊CommunicAsia2005</p><p>今次《CommunicAsia2005》基本由5個手機大牌子撐起；真係唔知香港出機快定有些手機生產商要留一手，SonyEricsson、Motorola及Panasonic所展出的手機，好多都曾經在香港露過相，令人有感吸引性不大；反觀韓國兩大品牌SAMSUNG及LG，新機可算層出不窮，而且絕大部份都係「用得、玩得」嘅真機，相信離推出市面時間不遠矣！</p><p>SAMSUNGSGH-D550&#13;<br>摺機變身PDAPhone&#13;<br></p><p>驟眼睇D550，只是一部平常不過的摺機，厚度僅為23mm，長度跟D508亦相若；但估唔到原來佢係一部內置有QWERTYKeypboard的PDAPhone！只須解開機側右邊關節位，屏幕部份就能夠180度逆時針旋轉，現場第一次親睹D550的朋友，還以為示範人員正幫部手機「拆骨」！完成拆骨程序之後，屏幕會自行切換為文字輸入畫面，情況好像開啟鏡頭後立即變相機的道理一樣！D550內置《BlackberryTransportv2.0》，支援《PushEmail》及配備《OfficeFileViewer》，對經常靠電郵往來的人士就最啱；機面及機側分別配置一枚130萬像素鏡頭及一對DigitalPowerAmp，並支援MP3、AAC及ACC+等音樂格式，聲效靚之餘，重好「炸」得。&#13;<br> &#13;<br> Profile：GSM三頻、26萬色內屏、藍色OLED外屏、130萬像素鏡頭、PushEmail、音樂播放器、藍芽</p><p>SAMSUNGSGH-i750192MBRAM特高容量</p><p>近期大熱WindowsMobile，首推O2，SAMSUNG似乎亦想加入戰團，會場發布i750，內置WindowsMobileforPocketPC，配置極高容量192MBRAM及64MBROM！其他工作能力還包括《MultiDocumentViewer》和《TVOutput》；基本的130萬像素鏡頭加插卡，當然亦有齊。&#13;<br> &#13;<br> Profile：GSM三頻、6萬5千色屏幕、130萬像素鏡頭、支援TransFlash記憶卡、WLAN</p><p>SAMSUNGSGH-D720勁似Nokia6280</p><p>SGH-D720一上手，好多記者都話佢似Nokia新公布嘅N6280；而且佢重係三部新機中惟一行SymbianOS嘅Smartphone。跟諾記Smartphone同樣採用《RealOnePlayer》播放影音檔，支援MPEG4影像格式，無論聽歌、睇戲都好方便。機背內置100萬像素鏡頭，並能作4倍數碼變焦。&#13;<br> &#13;<br> Profile：GSM三頻、26萬色屏幕、100萬像素鏡頭、配備雙喇叭、支援MMC-micro記憶卡</p><p>特靚音效&#13;<br>&#13;<br>SAMSUNGSGH-X810iPodFeel轉盤</p><p>體形跟錄音筆差不多大細的X810，機身中央的五方向鍵作出了大變身，由原來的五按鍵操作，一改成為甚有iPodFeel的旋轉式按鈕，順時針轉動就可以點歌，相當方便；內置80MBRAM及支援TransFlash記憶卡，狂抄歌都沒問題。至於音效方面，需要使用專用耳筒，音質勁靚，好過晒市面上一般MP3機。&#13;<br> &#13;<br> Profile：GSM三頻、26萬色屏幕、130萬像鏡頭、DigitalPowerAmp、藍芽</p><p>LGM4410Hi-Fi面手機</p><p>機面的MP3按鍵設計與F1200分別不大，主要是鏡頭位置由機底搬到機頂，而且加強為130萬像素連閃光燈，相質唔錯！音質方面，官方規格例明有3D效果，外屏還設6萬5色Equalizer，勁有Hi-Fi感！&#13;<br> &#13;<br> Profile：GSM三頻、26萬色內屏、6萬5千色OLED外芒、130萬像素鏡頭</p><p>強攻影相&#13;<br>&#13;<br>SonyEricssonS600i的的骰骰靚芒睇相</p><p>玩過S700i，對那旋轉式Keypad設計實在又愛又恨，若果嫌機身太厚的話，改良版S600i應可滿足你。激瘦後的機身，厚度只有23mm，重量方面更減至115g，女仔用都好合適；照舊的130萬像素CCD鏡頭加26萬色大芒，畫質相當細滑，用嚟睇相真係勁有PMPFeel。&#13;<br> &#13;<br> Profile：GSM三頻、26萬色屏幕、130萬像素相機、MP3快捷鍵</p><p>PanasonicMX71660mAh長拍王</p><p>配備200萬像素鏡頭的MX7，寧願放棄厚度，都要使用1660mAh的厚電池，加強使用時間，通話為12小時，至於備用方面更達到31日！勢頭直逼冠以「長壽王」稱號的Philips9@9系列，當然，可連續拍攝的時間亦會加長。&#13;<br> &#13;<br> Profile：GSM三頻、1,600萬色屏幕、200萬像素相機、微距模式</p><p>CommunicAsia2005花絮&#13;<br>&#13;<br>SE靠黑武士宣傳</p><p>今次SonyEricsson新機唔多，所以耍了一手蠱惑招；以贊助手機產品為名，以黑武士、白兵加美女博宣傳，夾住呢期《星戰》熱，的確搶去不少攝影師菲林，有計！</p><p>人人搶着車仔新球衣</p><p>來季英超球會車路士的波衫，將印上SAMSUNGLogo。不少入場人士都爭住穿這件波衫拍照，但那並不是守門員球衣，是穿錯嗎？</p><p>CDMA電視直播&#13;<br></p><p>在SAMSUNG館場內，正展示着韓國第一個推出民用的CDMA電視直播技術，使用的手機型號為B100，可惜暫時未有GSM版本。</p></body></html>