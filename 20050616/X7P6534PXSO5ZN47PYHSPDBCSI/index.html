<html><header><meta charset="utf-8"><title>阿仙奴煩嘢停不了<br>雲格難望唞暑盡興</title></header><body><h1>阿仙奴煩嘢停不了<br>雲格難望唞暑盡興</h1><p>阿仙奴最近好煩，先有A高爾畀車路士「暗撬」，然後球會嘅新球季貨品小冊子，將隊長韋拉個名串錯做「VEIRA」；跟手到尹佩斯犯官非。領隊雲格已經夠煩，近日重要出庭為中場G施華前度球會明尼路，跟球員經紀嘅官司做證人，都唔知幾時至可以無牽無掛咁放暑假。</p></body></html>