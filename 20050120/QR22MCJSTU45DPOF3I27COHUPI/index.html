<html><header><meta charset="utf-8"><title>　　項懷誠要見真司長 - 李八方</title></header><body><h1>　　項懷誠要見真司長 - 李八方</h1><p>社保基金理事長項懷誠訪港，引起財經界關注，股市都因此炒咗幾日。佢噚日特別開記者會，叫港人唔好抱咁大期望，以為真係放水落嚟香港，佢話三年前嚟過香港後，唔少朋友都話好掛住佢，叫佢落嚟香港行吓，所以至有今次安排，唔好諗住有大新聞公布。&#13;<br> 項懷誠話，今次來港都見咗唔少朋友，包括負責財經嘅局長馬時亨，而見三個司長當然唔少得，噚日朝早見過梁愛詩，稍後會見唐英年，但佢提到將會見政務司長曾蔭權時，就講笑話：「我將會見『真』（曾）」司長，不是『假』司長」。&#13;<br> 自從上次胡錦濤喺澳門特別握實煲呔曾隻手，令佢競逐第三屆特首行情即時看漲，今次又有京官話佢係「真司長」，唔通真煲呔真係真命天子。&#13;<br> （圖）項懷誠來港唔係送大禮，唔通係指點誰是下屆特首？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>