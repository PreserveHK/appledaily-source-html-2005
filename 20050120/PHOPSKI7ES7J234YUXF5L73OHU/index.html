<html><header><meta charset="utf-8"><title>　　加總理來港祭英靈 - 李八方</title></header><body><h1>　　加總理來港祭英靈 - 李八方</h1><p>老董真冇鬼用，乜都要睇北京頭，連趙紫陽死都唔敢講一句，都係繼續做其政治花瓶好喇，今日佢會同到訪嘅以色列副總理埃胡德奧爾默德會面；星期六，加拿大總理保羅馬丁會率領一個龐大嘅代表團由北京飛抵香港，呢位馬丁先生聽講以前都係從事航運業嘅，同老董十分老友。&#13;<br> 馬丁先生星期日重會聯同三位二次大戰為保衞香港而戰嘅退伍軍人以及有關官員，一齊參加喺柴灣哥連臣角西灣國殤墳場嘅紀念儀式。香港係加拿大軍人首次參戰嘅地方，當年有二千位加拿大軍人為香港英勇抗敵，當中五百五十人戰死沙場。&#13;<br> 香港係馬丁先生亞洲之行嘅最後一站，之前佢會喺北京見胡錦濤同溫家寶等國家領導，簽署一項中加全面合作嘅框架協議。加拿大報章形容一個係「醒覺了的巨龍」，一個係「冬眠中的北極熊」，可謂十分貼切。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>