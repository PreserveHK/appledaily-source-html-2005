<html><header><meta charset="utf-8"><title>打工仔與老闆<br>僱員離職須作適當通知</title></header><body><h1>打工仔與老闆<br>僱員離職須作適當通知</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電勞工處查詢。&#13;<br>查詢熱線：27171771</p><p>蛇仔明：你知唔知隔籬部門個主管德叔同會計部個阿文，上個月夾份買六合彩，中咗成二千幾萬頭獎呀？&#13;<br> 大強：係真唔係呀，阿文中咗就全公司都知，因為佢中咗獎第二日就根據佢同公司份僱傭合約條款，放低一個月代通知金畀公司，之後就唔再返工，聽講佢同老婆去咗環遊世界，幾豪爽呀！不過，德叔有份咩？我今朝重見到德叔返工！&#13;<br> 蛇仔明：真係？不過聽講德叔寧願畀通知期走人，佢同阿文辭職都係要一個月通知期，所以佢上月尾中咗六合彩，第二日就同公司辭職，做埋今個月尾夠一個月通知期就會走人。</p><p><spanclass>給僱主一月通知期 &#13;<br> 大強：佢又係贏咁多錢，點解唔好似阿文咁即刻畀錢走？代通知金只係根據合約，將相等於通知期內賺取到嘅人工畀番公司，一個月人工，佢𠵱家出得起有餘啦！&#13;<br> 蛇仔明：德叔話同班手足合作愉快，喺呢間公司又做得開心，而且佢跟緊一張大單，成功嘅話，今年尾班手足會有好大筆花紅，所以佢想清埋手尾至走，益吓班手足。&#13;<br> 大強：嘩，德叔份人真係唔話得！&#13;<br> &#13;<br> 以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。如有任何爭議，則以法院的判決為最後依歸。&#13;<br> &#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></p></body></html>