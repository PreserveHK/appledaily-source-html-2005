<html><header><meta charset="utf-8"><title>VAIO新Y系列輕薄你</title></header><body><h1>VAIO新Y系列輕薄你</h1><p>SONY喺近半年，好似冇乜新VAIO推出，嚟嚟去去都係一啲稍微升級嘅Line-Up機種。最近卒之推出一個全新VAIOY系列，第一款型號為VGN-Y18GP，主打纖巧流動機身，賣相較為成熟穩重，啱晒行政人員嘅專業Feel。&#13;<br>&#13;<br>記者：徐影龍</p><p>齋睇VGN-Y18GP配搭一個12.1"屏幕，都知道Y系列以輕巧流動為主，並非像15"屏幕機種咁，以強勁功能為賣點。機身設計得頗為纖巧，合上後放喺公事包拎出街，都唔會覺得太笨重，就算女性用家都唔會拎到身水身汗。外形方面，唔似之前K系列咁巨無霸，亦唔似T系列咁「潮」，設計上偏向四平八穩，唔會太突出，最搶眼都係黑色機配個珍珠白鍵盤面板，即係一眾年輕玩家未必Buy，不過輕巧賣點就較為適合如行街Sales、文職人員做Present等用途。&#13;<br> VGN-Y18GP主打流動優點，對無線網絡支援當然唔可以馬虎。對應Wi-Fi802.11b以及最新最快嘅802.11g制式，出外公幹都有快速網絡用，而且VGN-Y18GP使用時間長達5小時，戶外使用更為放心。</p><p>PROFILE</p><p>處理器：IntelP-M725（1.6GHz）&#13;<br> 記憶體：256MB&#13;<br> 硬碟：40GB&#13;<br> 屏幕：12.1"（1,024×768）&#13;<br> 無線網絡：802.11b/g&#13;<br> 體積：285.7×24.9-35.8×247.8mm&#13;<br> 重量：1.69kg&#13;<br> SONY銷售熱線&#13;<br> 查詢電話：23452966</p></body></html>