<html><header><meta charset="utf-8"><title>　　詹培忠幫本地囚犯出頭 - 李八方</title></header><body><h1>　　詹培忠幫本地囚犯出頭 - 李八方</h1><p>曾因串謀偽造商業文件同選舉期間非法款待選民而被判監三年嘅金牌莊家詹培忠，噚日喺立法會保安事務委員會上就以過來人身份向保安局局長李少光投訴。詹培忠話，懲教署畀外國囚犯有優待，佢話好似膳食咁，本地囚犯只係可以食每餐值十二元嘅中餐，但外國囚犯就可以選擇食價值十八元嘅西餐，佢重話外國囚犯獲分配嘅雞翼都大隻過本地囚犯，批評咁樣對本地犯人好唔公平，要求當局一視同仁，提高中餐嘅價值。&#13;<br> 佢此語一出，引起哄堂大笑，委員會主席涂謹申亦忍唔住幽佢一默，阿涂建議當局應該連中西餐食物嘅卡路里都要計到一模一樣，咁先至做到公平。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>