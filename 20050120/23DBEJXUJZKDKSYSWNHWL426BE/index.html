<html><header><meta charset="utf-8"><title>　　莎莎、廉署各有獎攞 - 李八方</title></header><body><h1>　　莎莎、廉署各有獎攞 - 李八方</h1><p>自由行旅客來港，必到嘅地方唔係山頂或者尖沙嘴海傍星光大道，而係去莎莎掃貨，難怪莎莎老闆郭少明被《HongKongBusiness》選為「ManoftheYear2004」。曾蔭權司長同田北俊都曾經得過呢個獎。&#13;<br> 除咗老闆攞獎，莎莎亦獲「HighFlyers-2004傑出企業」化妝品連鎖店組別大獎，同時獲獎嘅重有賓利汽車、德國漢莎航空、加德士等。&#13;<br> 喜事成雙，廉署廣告又攞獎，佢哋舊年為立法會選舉而推出嘅電視宣傳片，喺美國廣告界國際獎項「銀河獎」嘅「廣告及市場推廣──公共服務組」中獲得銀獎。&#13;<br> 呢套名為「選舉舞弊，水洗都唔清」嘅電視宣傳片內容講一對收過候選人嘅金錢、涉及「賄選」而烏卒卒嘅手，始終冇辦法用水洗乾淨。八方都覺得呢個廣告一針見血，可以達到教育宣傳嘅效果。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>