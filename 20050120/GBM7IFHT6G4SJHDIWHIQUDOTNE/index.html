<html><header><meta charset="utf-8"><title>「個仔冇角色我唔拍㗎」<br>梁家仁帶仔入行出狠招</title></header><body><h1>「個仔冇角色我唔拍㗎」<br>梁家仁帶仔入行出狠招</h1><p>梁家仁昨日與兒子梁皓貽一起出席新劇拜神儀式，他坦言刻意替兒子穿針引線拍劇，並表示現在但凡拍劇定要預兒子一份。至於元彪對一班師兄弟的下一代加入娛樂圈顯得不以為然，更表明不主張十七歲的兒子入行。</p><p>梁家仁與其次子梁皓貽、元彪和洪天明等人昨日在將軍澳電視廣播城出席無綫新劇《佛山贊先生》的開鏡拜神儀式。&#13;<br> 梁家仁攜同首次拍攝香港劇集的兒子梁皓貽一起亮相，二人在劇中飾演兩叔姪，梁家仁坦言是替兒子穿針引線接拍劇集，他說：「𠵱家請我拍嘢嘅條件係要搵埋我個仔，我個仔冇角色我唔拍㗎，佢喺呢套劇嘅戲份都多㗎，我嘅戲份多少都冇所謂。」<br> &#13;<br> <spanclass>父子同場壓力大 &#13;<br> 梁家仁對兒子亦充滿期望，問他是否想兒子繼承衣鉢？他說：「我呢個乞兒鉢嚟啫，梗係想佢好過我啦！」&#13;<br> 不過二十歲的梁皓貽透露跟父親同場拍劇，難免感到壓力，他說：「我之前喺加拿大讀書，返咗嚟兩、三年，拍攝時俾阿爸望住都覺得有壓力，反而同陌生人做對手戲會自然啲。」<br> &#13;<br> <spanclass>元彪子愛hiphop &#13;<br> 而平日鬼鬼馬馬的洪天明與師叔元彪同場時，即時收斂整古做怪的本色，且對師叔恭恭敬敬。元彪被問到其師兄弟的下一代均加入娛樂圈，那他會否安排兒子入行？他說：「我個仔得十七歲，有排啦。如果佢有興趣都會由佢，不過我唔主張，我從未帶過屋企人入片場，我個仔睇完我嘅戲都未開口讚過我，佢接觸中國人少，鍾意啲鬼仔玩意，好似hiphop嗰啲。」&#13;<br> 採訪：卓美娟　攝影：何國豪</spanclass></spanclass></p></body></html>