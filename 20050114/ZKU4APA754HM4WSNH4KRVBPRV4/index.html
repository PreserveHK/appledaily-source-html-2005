<html><header><meta charset="utf-8"><title>妮歌潔曼離婚打擊做老姑婆</title></header><body><h1>妮歌潔曼離婚打擊做老姑婆</h1><p>金像影后妮歌潔曼（NicoleKidman）雖然近日同荷李活監製史提夫冰（SteveBing）拍拖，不過佢最近接受《花花公子》雜誌訪問時話希望自己係女同志喎，好可惜佢鍾意男人，否則鍾意女人就易搞得多。其間妮歌又話自從同湯告魯斯（TomCruise）離婚後，佢諗自己一世都唔會同男演員拍拖，之後佢重好苦咁話自己係整定做老姑婆。</p></body></html>