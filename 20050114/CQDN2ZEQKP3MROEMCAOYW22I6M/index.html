<html><header><meta charset="utf-8"><title>款多抵玩人工鑽新勢力</title></header><body><h1>款多抵玩人工鑽新勢力</h1><p>女人最愛閃爍飾物，睇見閃到暈的鑽石，更會雙目放光。一隻鑽戒閒閒地都要一萬幾千，想擁有更多款式配襯，唔係話咁易，所以人造鑽飾一向流行。但要喺香港買到又靚又抵的人工鑽亦唔容易，唔係價格高昂，就係效果參差，而新登場的本地品牌yourock！，首飾以瑞士工藝及獨特切割技術製作，效果媲美真鑽，而且款式更多、價錢更大眾化，買多幾款襯衫都無問題！&#13;<br>&#13;<br>記者：梁珮瑜&#13;<br>攝影：黃子偉、陳偉強&#13;<br>模特兒：CrystalWan@Jamcast&#13;<br>化妝：Claudy@atomicattack.com&#13;<br>髮型：Jacky@atomicattack.com</p><p>閃爍推介</p><p>yourock！頸鏈全用上純銀鏈，而吊墜就以白金或純銀托配人工鑽石，而耳環就用白金托配人工鑽石，款式選擇多兼易襯衫！</p><p>所有圓鑽八心八箭</p><p>yourock！所有圓鑽都用上「八心八箭」（H&amp;A）切割技術，每顆石都達到真鑽的D級質素，而份數就約由25份至4卡半。這種精細的切割技術，能確保所有切面的對稱度、準繩度及比例上都更完美，令鑽石反射高達96%-98%的射入光線，更閃更靚！</p><p>閃爍人造鑽飾yourock!</p><p>有調查報話擁有天然鑽石的女士，68%以上都同時擁有人造鑽飾，事關人造鑽緊貼潮流又多選擇。新牌yourock！首間店舖開設於尖沙嘴，由多位超過20年經驗的專業人士創立，首飾更依照天然鑽石的製作標準。而品牌的DiamondSimulant人造鑽石系列，專程運到瑞士人手製造兼用瑞士CubicZirconia人工石，價錢合理兼品質有保證。</p><p>yourock！（23010280）&#13;<br> 尖沙嘴海港城CitySuper3001舖</p><p>人手做平靚飾NANA</p><p>上網買嘢已經係潮流，同樣係本地牌子，首飾新牌NANA就選擇喺網上開舖。以潮流款及人手製作做賣點，雖然無超靚網頁版面，但款式靚兼價錢抵先至係重點！購物手續亦好簡單，貨品更會兩個工作日內寄到，買夠兩個Items免寄費、夠三個Items更有九折！</p><p>NANA網址：http：//www.annanana.biz</p><p>全港首間「手」飾專門店</p><p>全港首間手鐲主題店─愛鐲一世，獨沽「手」飾夠晒專門，主打搶眼的天然巴西瑪瑙、馬來西亞貓眼石等獨家手鐲，兼備不同尺碼。據講瑪瑙好似水晶咁，有控制及舒緩情緒等功能，而質地比水晶更堅硬，戴完水晶不妨試吓瑪瑙！</p><p>愛鐲一世（25723233）&#13;<br> 銅鑼灣總統商場16號A舖</p></body></html>