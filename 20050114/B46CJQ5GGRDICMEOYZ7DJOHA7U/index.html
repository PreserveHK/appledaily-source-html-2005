<html><header><meta charset="utf-8"><title>　　15歲學生琴藝名揚海外 - 李八方</title></header><body><h1>　　15歲學生琴藝名揚海外 - 李八方</h1><p>香港碩果僅存、培育演藝精英嘅香港演藝學院再次揚威海外，佢哋其中一位只得十五歲嘅學生廖國瑋（圖），上個禮拜去日本參加「第六屆亞洲蕭邦國際鋼琴大賽」，結果喺公開組攞咗金獎同埋特別獎，呢位年輕人響澳門出生，曾經贏過「第三屆Seiler國際鋼琴比賽」青少年亞軍、「第五屆柴可夫斯基青少年國際比賽」第三名同埋「第一屆國際學院青少年國際鋼琴比賽（美國）」第一名，非常厲害。除咗佢之外，演藝學院重有四位同學仔分別響小學組同埋大學組獲獎。亞洲蕭邦國際鋼琴大獎九九年開始響日本東京首辦，之後每年舉行一次，參加者須彈奏不同嘅蕭邦作品。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>