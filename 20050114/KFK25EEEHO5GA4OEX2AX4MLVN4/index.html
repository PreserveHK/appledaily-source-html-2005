<html><header><meta charset="utf-8"><title>　　名人精品義賣籌款賑災 - 李八方</title></header><body><h1>　　名人精品義賣籌款賑災 - 李八方</h1><p>李嘉誠用過支筆，專登為佢訂製嘅3G金色電話；陳方安生阿媽個紫砂嘅茶壺，利國偉送出嘅外套，郭富城嘅T恤……如果大家想擁有，今個禮拜有機會，事關東區崇德社星期日有個名人精品義賣活動，在西灣河賽馬會大樓舉行，籌得款項供協青社作青少年服務之用。&#13;<br> 另外，香港電台第三台今日亦有個愛心大行動，籌款幫助南亞賑災，節目安排在中環滙豐總行地下舉行，請咗周梁淑怡、湯家驊、梁家傑、鄧永鏘嚟唱歌彈琴，當然亦有拍賣名人精品，包括煲呔曾個煲呔、田北俊嘅82年Lafitte、舒拉寶娃簽名嘅網球拍等等，要買要快。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>