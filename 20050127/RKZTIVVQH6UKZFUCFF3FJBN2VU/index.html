<html><header><meta charset="utf-8"><title>空中飛人少林武僧<br>商場節目真功夫</title></header><body><h1>空中飛人少林武僧<br>商場節目真功夫</h1><p>新年長假終來臨，除了睇戲食飯同拜年，放煙花睇花車外，港九商場亦已準備就緒，各自重金禮聘各國雜技，甚至少林武僧來同大家送舊迎新。分別有來自英國的馬戲團、來自中國的少林武僧及雜技團，全經專業訓練，表演的都是真功夫，絕無花假！&#13;<br>&#13;<br>記者：陳慧敏&#13;<br>攝影：周旭文、黃子偉</p><p>前日（25/1）朗豪坊請埋特首主持正式揭幕儀式，通天廣場飛來飛去的蝴蝶蜘蛛看得大家驚喜萬分；緊貼而來那邊廂又一城又請來「天下第一寺」少林武僧弟子為大家獻技送猴年；雞年一到即刻走到太古城中心，有廣州雜技團以去年全國雜技冠軍「抖摃」為大家拜年，正宗中西絕藝跨年玩！</p><p>又一城：少林功夫迎新歲</p><p>今年7歲的小冲，4歲已經在少林寺練功夫，汝南少林功夫學校總教頭釋師傅，輕聲交代他動作要慢一點，讓攝影師拍照，只聽見台上嘭嘭嘭嘭嘭的響，橙色身影彈來彈去又跳又撻，耍了套快到看都看不清的羅漢拳。&#13;<br> 然後請身穿長袍，雙手慣性地擺在身後又寡言的釋師傅表演耍大刀、三節棍，以及跟小冲對打，他總是眉心一皺，嚇得小記心頭一緊，然後施施然走到台後拿把刀上台就揮，刀鋒呼呼有聲，果然有種武者之氣！</p><p>演出天天不同&#13;<br></p><p>年尾「又一城」食正功夫熱，將會請來20位6至18歲，來自汝南少林功夫學校的武僧弟子，齊齊使出真功夫，表演天天不同，絕無重複。睇怕各位武術Fans都要來足三日，唔知會唔會撞見星爺呢？</p><p>少林功夫迎新歲&#13;<br> 日期及節目：&#13;<br> 2月4日：有十八般兵器（如劍、戟、斧、鉤、叉等）、童子功、集體九節鞭、飛針穿玻璃等&#13;<br> 2月5日：有少兒拳、雙匕首、金鐘罩鐵布衫、七槍刺身、猴棍、集體少林小洪拳等&#13;<br> 2月6日：少林集體盾牌刀、春秋大刀、頭開鋼板、集體羅漢拳、空手對練、鐵頭開棍等&#13;<br> 時間：4:00pm-5:15pm　地點：又一城商場LG2</p><p>朗豪坊：蜘蛛蝴蝶半天飛</p><p>年尾掃貨過年係時候，適逢朗豪坊正式開幕，專誠請來已有8年歷史的英國大型馬戲團公司，Incandescence來助響聲勢。軟體雜技人穿着閃閃令豪華禮服，融入高蹺、空中及火燄表演中的舞蹈，令他們迅速竄紅，走遍英國、美國、歐洲、中東及東南亞等地。&#13;<br> 據表演成員Satya表示，在他們歷年來表演過的商場之中，以今次朗豪坊通天廣場為最高。他們還特地配合朗豪坊通天廣場的「樹林」形象，設計了這些蝴蝶、蜘蛛跟花芯服飾。但另一邊廂，為免表演者或長長的蝴蝶翅膀誤撞入兩棵鋼鐵大樹裏面，還花了番工夫計算繩索長度及重力，還要將之拉得特別緊。</p><p>4樓最靚位</p><p>不過話時話，3分鐘表演時間略嫌太短。想影相？人逼逼走得位舉得機嚟下個表演都已經開始。所以最好的觀景點仍是4樓廣場，特別是詢問處對出空地，可以一箭三鵰以最近距離看勻鋼環、空中鞦韆及藍蝴蝶飛過8樓半空，而大銀幕上的蜘蛛跟紅蝴蝶距離實在太遠，睇到就算。</p><p>觀眾點睇</p><p>Incandescence&#13;<br> 表演日期：1月27、28、29及30日&#13;<br> 時間：5:30pm、7:30pm及9:30pm，每日三場，每次約3分鐘。&#13;<br> 地點：朗豪坊4樓通天廣場</p><p>太古城中心：廣州雜技團抖摃表演</p><p>年初一、二、三忙足三日，都要搵啲節目睇吓玩吓冇咁悶。今年太古城商場除了用鳳凰做布置主題之外，繼續請來去年大受歡迎的廣州雜技團來港演出，由年廿五表演到正月十二日！而且一日三場。今年表演人數增至40人，其中10位只得13-16歲，身手特別靈敏矯捷，還預備了一連串如抖摃、大跳板、空中體操等全國雜技冠軍Show。另還有全新的鞦韆頂技、足尖空竹、大武術、柔術及球技等超過15項新設計雜技。表演日日有，毋須怕拜年拜到悶冇節目啦！</p><p>廣州雜技團&#13;<br> 日期及時間：&#13;<br> 2月3-4日：1:30pm、3:30pm及7:30pm&#13;<br> 2月5-6日：2:30pm、4:30pm及7:30pm&#13;<br> 2月7日：1:30pm、3:30pm及7:30pm&#13;<br> 2月8日：1:30pm、3:30pm、7:30pm及9:30pm&#13;<br> 2月9-13日：2:30pm、4:30pm及7:30pm&#13;<br> 2月14-18日：1:30pm、3:30pm及7:30pm&#13;<br> 2月19-20日：2:30pm、4:30pm及7:30pm&#13;<br> 地點：太古城中心二樓舞台</p></body></html>