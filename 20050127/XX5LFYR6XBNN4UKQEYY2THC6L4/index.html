<html><header><meta charset="utf-8"><title>精明消費：<br>買地氈過年應節圖案喜氣洋洋</title></header><body><h1>精明消費：<br>買地氈過年應節圖案喜氣洋洋</h1><p>新年一到，訪客自然比平日多，大門口怎可缺少一張簇新的地氈迎接客人？未㩒門鐘已見到一張充滿賀年氣氛的地氈，洋溢一片喜氣洋洋。廁所浴室亦是客人常到的地方，所以地氈款式亦應花點心思，順便可以點綴一下！&#13;<br>&#13;<br>記者：黃婉冰　攝影：陳陶鈞、蔡鴻雯&#13;<br>ImageGirl：Crystal（CoolFactory）</p><p>特選門口地氈&#13;<br>幫鞋底飛沙走石</p><p>放一張合適的地氈喺大門口，可有效將鞋底沙石刮去，甚至連水迹都可以擦走，咁就唔怕沙塵碎石刮花地板，以上功能並非一件舊衫或爛布可以做得到！</p><p>Cute版獅頭</p><p>尺寸：長50×闊80cm&#13;<br> 要喜氣洋洋，呢張新出嘅舞獅頭圖案，有晒炮仗，上面又寫住「龍馬精神」，Cute版獅頭造型又夠盞鬼，睇見都開心。&#13;<br> 售價：$39.9(i)</p><p>豬肥屋潤</p><p>尺寸：長50×闊80cm&#13;<br> 新年人人都望發大達，不妨買番張「金銀滿屋」地氈返屋企日踩夜踩，話唔定來年好似地氈圖案咁，發到豬肥屋潤！&#13;<br> 售價：$39.9(i)</p><p>雞仔迎雞年</p><p>尺寸：長40×闊60cm&#13;<br> 特別為雞年推出的雞仔地氈，賣相得意又唔老土。雞仔造型得意，氈面重寫有四個福字，放門口重唔係四福臨門？&#13;<br> 售價：$19.9(h)</p><p>搞鬼大信封</p><p>尺寸：長36×闊60cm&#13;<br> 新年流流有邊個想接大信封？但好似呢個咁有創意嘅大信封，相信無人會介意。全張地氈用椰棕製造，質料硬身又耐用，可以有助刮走鞋底沙塵。&#13;<br> 售價：$120(j)</p><p>特種質料可防污</p><p>尺寸：長44×闊67cm&#13;<br> HALSTEO地氈，用上100%聚丙烯製造，好處係不易沾污而且耐用，氈底則用上防跣乳膠，沉色配搭重可以襟污糟。&#13;<br> 售價：$25(c)</p><p>亞熱帶蕉葉</p><p>尺寸：長64×闊64cm&#13;<br> 蕉葉用途真廣泛，用嚟做埋地氈都得。將逐塊逐塊蕉葉織成一塊地氈，用料天然又耐用，氈底用上防滑質料，用布抹乾淨或放在太陽底下曬兩曬便可，打理簡便。&#13;<br> 售價：$185(a)</p><p>有埋免費保用</p><p>尺寸：長44.1×闊58.8cm&#13;<br> 3M朗美地墊，其獨特的化學纖維結構，可將泥土污垢深藏在墊內，亦可有效地將水份聚在墊內，令墊面保持乾爽。&#13;<br> 售價：$111(e)</p><p>改良版「出入平安」</p><p>尺寸：長46×闊61cm&#13;<br> 阿媽最鍾意用嘅紅底燙金「出入平安」地氈，價格依然保持經濟實惠，但質料已由硬身膠改良為軟綿綿的軟膠質料，赤腳踩落去唔會拮肉。&#13;<br> 原價：$14.9　特價：$9.9(f)</p><p>半圓形最慳位</p><p>尺寸：半徑13×闊25.5cm&#13;<br> 屋企門外的走廊位有限，呢張半圓形就Fit晒。氈底用上防滑膠料，安全耐用，細細張放喺門口，Size啱啱好。&#13;<br> 售價：$14.9(f)</p><p>浴室地氈質料最緊要</p><p>要數全屋濕氣最重嘅地方，非浴室莫屬。所以揀浴室地氈絕不能馬虎，款靚固然重要，不過質料一樣要經過嚴選，質料唔啱的話，地氈經過長時間吸水後好易會發臭，所以記得要問清楚係咪浴室專用先好買！</p><p>過癮浴室用品</p><p>尺寸：長60×闊90cm&#13;<br> 好卡通化嘅牙擦，漱口杯同剃鬚用嘅掃，唔好話細路，大人見到都一見鍾情。連地氈都玩到咁靚，貫徹浴室用品名牌SEALSKIN嘅作風。&#13;<br> 售價：$580(e)</p><p>可愛鴨仔</p><p>尺寸：長76×闊81cm&#13;<br> 又係SEALSKIN出品之一，鴨仔外形，賣相攞足分，氈面質料軟滑，問你點捨得踩？&#13;<br> 原價：$520&#13;<br> 特價：$416(e)</p><p>醒神哈哈笑臉</p><p>尺寸：直徑70cm&#13;<br> 睡眼惺忪，望見呢個哈哈笑臉，會唔會覺得醒神啲？面層以100%棉布製造，吸水力強又易清潔，底部則用上麻布，耐磨耐用。&#13;<br> 售價：$150(a)</p><p>彩虹戰靶</p><p>尺寸：直徑50cm&#13;<br> 鍾意將屋企搞到五顏六色，揀呢張彩虹地氈實無錯。氈面用不同顏色的全棉布料車成，效果恍如一個戰靶，而氈底則用上麻布，耐用吸水。&#13;<br> 售價：$110(a)</p><p>放座廁前啱啱好</p><p>尺寸：長50×闊61cm&#13;<br> 一睇Cutting就知係用來放喺座廁前面嘅地氈，Size細細張，套在座廁前面啱啱好，唔怕跣來跣去，廁所面積有限的話，就更加適合。&#13;<br> 售價：$260(b)</p><p>吸水海綿墊</p><p>尺寸：長44×闊61cm&#13;<br> 外表平平無奇，最大賣點係地氈內填滿海綿，配合毛巾質料做地氈面層，吸水力強，而且清洗方便。&#13;<br> 原價：$79&#13;<br> 特價：$39.5(g)</p><p>睡房地氈&#13;<br>襯房間Style</p><p>講到睡房地氈，單是外形和款式，閒閒哋都有幾百款任你揀，萬一揀咗張唔襯間房嘅Design，嘥錢又嘥時間。所以在此奉勸大家，買之前最好做吓Research，以下就有多款款式任你揀，襯啱先買都未遲！</p><p>圓點×波浪啱細路</p><p>尺寸：長80×闊146cm&#13;<br> 獨特波浪外形，襯埋漸變色圓點花紋，搶眼得意。用防跣橡膠物料做地氈底，夠晒安全，另有紅、綠色不同Pattern任揀。&#13;<br> 售價：$129(c)</p><p>立體冷球玩3D</p><p>尺寸：長50×闊80cm&#13;<br> 印度製全棉地氈，質料軟熟，地氈織上一個個小冷球，3D立體效果夠突出，簡約中見心思。&#13;<br> 售價：$78(d)</p><p>質料又軟又滑</p><p>尺寸：長45×闊65cm&#13;<br> 呢張軟綿綿又滑嘟嘟嘅地氈，顏色以灰白黑為主，款式較沉實，但質感幾舒服。&#13;<br> 售價：$180(a)</p><p>100%民族Feel</p><p>尺寸：長60×闊90cm&#13;<br> 想平平哋買張手織地氈，此乃首選。地氈兩邊流蘇設計配合類似埃及圖像Pattern，好有民族色彩，質料軟滑，摸上手質感唔錯，呃得吓人！&#13;<br> 原價：$290特價：$190(c)</p><p>暖笠笠羊毛氈</p><p>尺寸：長70×闊80cm&#13;<br> 真正新西蘭羊毛皮，摸上手軟滑柔順，質感同Fur差唔多，暖笠笠，細細張擺喺床邊，冬天最啱用。&#13;<br> 原價：$996&#13;<br> 特價：$498(e)</p><p>抵玩手織羊毛氈</p><p>尺寸：直徑70cm&#13;<br> 平有平買，若然用嚟粗踩的話，平平哋買張用吓都無妨。好似呢張手織羊毛地氈，一百有找，質料不俗，重有其他顏色揀，諗得過！&#13;<br> 售價：$99(c)</p><p>店舖資料</p><p>(a)　G.O.D　27845555　尖沙嘴海港城香港酒店3樓&#13;<br> (b)　ColourLiving　22956881　灣仔駱克道333號&#13;<br> (c)　宜家傢俬　31250888　九龍灣德福廣場2期3樓&#13;<br> (d)　Francfranc　31068958　九龍塘又一城G27號舖&#13;<br> (e)　崇光百貨　28338338　銅鑼灣軒尼詩道555號&#13;<br> (f)　實惠　26638833　銅鑼灣怡和街1號香港大廈地庫&#13;<br> (g)　軒琴居　34278251　銅鑼灣京士頓街9號家居廣場1樓&#13;<br> (h)　各大屈臣氏&#13;<br> (i)　吉之島	28846888　鰂魚涌康山道2號康怡廣場南&#13;<br> (j)　Log-On　22658868　九龍塘又一城UG層01舖</p></body></html>