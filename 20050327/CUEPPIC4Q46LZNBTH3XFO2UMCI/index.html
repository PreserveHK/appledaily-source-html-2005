<html><header><meta charset="utf-8"><title>OBEYGIANT藝術展畫作公開賣睇啱落訂</title></header><body><h1>OBEYGIANT藝術展畫作公開賣睇啱落訂</h1><p>四年前，銅鑼灣現時經已關門大吉的Overheads，舉辦了OBEYGIANT設計師ShepardFairey作品展；今日，展覽主角一樣，地點卻改為尖沙嘴潮流集中地的Exitbydouble-park，一次過展出ShepardFairey這些年來的藝術作品，而且公開發售，加埋佢老哥親自來港布置，當然更有聲有色！除咗數十幅展品外，設計師更帶來今季率先登場的OBEY女裝系列，絕對有Noise！&#13;<br>&#13;<br>記者：胡卓琳&#13;<br>攝影：陳智良&#13;<br>Models：Ben、Kendy</p><p>ExhibitionbyOBEY05畫作$320起</p><p>OBEY設計師ShepardFairey除Fashion以外，亦係著名GraffitiArtist，世界各地均有Fans，而香港今次有幸成為ShepardFairey作品展的其中一站，展期將由即日至4月7日於Exitbydouble-park舉行，展品包括有油畫、噴畫等等，而且所有展品亦將作公開發售，價錢就由$320-$17,600不等（Poster賣$320），貴在係大師出品，各位睇啱就好落訂喇！</p><p>OBEYGIANT×Converse互溝出鞋？</p><p>ShepardFairey來港搞展覽，就問問設計師ShepardFairey來季有乜計劃？「其實OBEYGIANT的服飾設計都係BaseOn一些GraphicDesign的Print，將來我哋打算發展不同的東西，可以透露的係繼之前同DC合作出過板鞋以後，OBEYGIANT將會同Converse合作推出Sneaker，另外，亦會同另一手表品牌Vestal合作，絕對係一項新的嘗試。」大家認真要拭目以待。</p><p>ShepardFairey今次來港已計劃到處貼上OBEYGIANT的招牌樣貌，訪問前一晚已經於街頭整咗7幅，有興趣的不妨到尖沙嘴區走走，必定可以見到其作品，圖中正是尖沙嘴加連威老道的一幢大廈，唔係講笑，位置好高㗎！</p><p>展覽限量Tee</p><p>為今次展覽Exitbydouble-park特別設計了一款Tee，燙金的骷髏骨油出OBEYGIANT招牌Logo圖案，將於Exit發售，限量100件，售完即止。</p><p>女裝首次登場好收身</p><p>在香港處女登場的女裝，Tee上同樣用上ShepardFairey的GraphicPrint，配以較為Slim的衫身設計，係夏日首選。</p><p>男裝精選</p><p>展覽地點：&#13;<br> Exit（27221751）&#13;<br> 尖沙嘴漆咸道南73號地庫&#13;<br> &#13;<br> 售賣點：&#13;<br> Double-park（23774622）&#13;<br> 尖沙嘴新港中心LG/F37號舖</p></body></html>