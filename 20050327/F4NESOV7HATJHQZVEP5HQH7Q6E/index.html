<html><header><meta charset="utf-8"><title>選美卧底珊迪娜布洛輕易奪冠</title></header><body><h1>選美卧底珊迪娜布洛輕易奪冠</h1><p>由珊迪娜布洛（SandraBullock）主演嘅《選美俏臥底２：姿整任務》，因為復活節假期關係，上周四已經喺全美上映。根據最新公布嘅票房數字，《選》片喺開畫首日收約三百一十五萬美元（約二千五百萬港元），輕易成為票房第一，雖然係咁，但呢個數字比預期低咗少少。而由娜奧美屈絲（NaomiWatts）主演嘅《鬼迷剎瑪莉》就穩守第二。</p></body></html>