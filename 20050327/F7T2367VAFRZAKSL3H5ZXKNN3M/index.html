<html><header><meta charset="utf-8"><title>蘇玉華試富士Outback旅行車攻彎穩過足大車癮</title></header><body><h1>蘇玉華試富士Outback旅行車攻彎穩過足大車癮</h1><p>富士品牌一向給人好動形象，ImperzaSTi、LegacyB4都是代表作品，至於穩定又好操控，就不得不提品牌旗艦車Outback，於是找來鍾情大車的的蘇玉華試車，她最欣賞新車馬力，尤其是高車身設計，避震好之餘入彎時重出奇穩定，畀到阿蘇多一份安全感。&#13;<br>&#13;<br>記者：戴維浩　攝影：陳陶鈞</p><p>長途車視作享受</p><p>蘇玉華最近忙着舞台劇《你今日拯咗地球未呀？》，繁忙工作過後，仍準時出現清水灣試車。身形嬌小的阿蘇緩步上前，略帶興奮，原來她特好大車，尤其係SUV及MPV。&#13;<br> 「我屋企多人嘛，去街玩又要車呢個，又要車嗰個……做嘢嘅時候，我又順便接送同事，車大先可以裝多啲人！而且SUV同MPV比一般車車身高啲，睇都睇得清楚啲啦！」&#13;<br> 阿蘇常充當司機，視駕駛為娛樂，曾經在美洲作長途車旅程，便感覺揸車是一種特別的享受。下一站，她想到北海道駕長途車，因為風景美麗嘛！</p><p>斯文小姐鍾意揸大車</p><p>「我除咗有四個轆車牌，兩個轆我都有㗎！」&#13;<br> 阿蘇亦酷愛電單車，感覺自由自在，不過礙於工作環境及本地駕駛者態度欠佳，她只好忍手。&#13;<br> 「電單車係慳油，不過喺將軍澳工業區返工，泥頭車鬼咁多，一個唔覺意兜口兜面硬食成餅泥，好危險㗎！而且，香港人脾氣差，有啲人重鍾意監硬Cut線，我就試過特登駛慢啲，佢過唔到，於是咪發晒脾氣係咁呠我囉！」原來大車還給予阿蘇一份特別的安全感，以後路上碰上阿蘇，別以為她好欺負！</p><p>引擎沉勁中段強橫</p><p>聊了良久，阿蘇開始習慣車子操控，Outback體積不小，但亦難不倒她，稍踏油門，汽車便一躍而出。上斜過彎，引擎轉數1秒內由2000轉直飆至6000轉，聲音低沉有勁，中段變速力亦強橫。波箱配搭為新型的Sportshift5速+/-半自動格式，配合3公升H6橫置水平引擎，自然吸氣使馬力與扭力輸出良好。</p><p>車身高但入彎穩</p><p>另外，引擎運作亦出奇寧靜，震盪輕微，其重量分布使車輛重心集中，所以車身雖高，高速攻彎於清水灣道，仍穩如盤石。強化底盤、硬淨懸掛及全天候四驅系統配合下循迹性高。當轉以+/-手控模式，駕駛樂趣與滿足感更大，配合順滑寧靜的波箱，一收一放，盡顯跑車的剛猛本色。在整個旅程中，阿蘇亦似乎很快上手，完全人車合一，睇佢揸車個樣咁enjoy就知啦！</p><p>多功能按鍵操控易</p><p>實用粗獷Look</p><p>60/40後座容量大</p><p>SubaruLegacyOutback3.0RSpecifications</p><p>引擎：3000cc水平對向六氣缸SOHC&#13;<br> 馬力：245ps/6600rpm&#13;<br> 扭力：30.3kgm/4200rpm&#13;<br> 傳動：五前速自動波&#13;<br> 懸掛：（前）麥花臣（後）多連桿&#13;<br> 制動：（前）透氣碟（後）實心碟&#13;<br> 輪胎：215/55R17&#13;<br> 尺碼：4730×1770×1545mm&#13;<br> 軸距：2670mm&#13;<br> 車重：1590kg&#13;<br> 極速：224km/h&#13;<br> 車輛提供：意美汽車（25112727）</p><p>其他旅行車推介&#13;<br>&#13;<br>保時捷Cayenne3.2</p><p>配備V型6氣缸DOHC引擎，馬力有250bph，輸出線性，起步反應快，性能為同級之冠，是一部相當跑得的Off-Road座駕。&#13;<br> 售價：$738,000</p><p>富豪XC90</p><p>2.5公升Turbo引擎，馬力輸出210bph，加速快勁。五前速+/-波箱與引擎工作極為合拍暢順，拐彎表現平穩，完全沒有不安的傾側浮搖感。&#13;<br> 售價：$468,800</p></body></html>