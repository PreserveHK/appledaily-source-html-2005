<html><header><meta charset="utf-8"><title>今年大熱復古衫裙一出即半價</title></header><body><h1>今年大熱復古衫裙一出即半價</h1><p>今個春季懷舊風再次興起，揭開報章雜誌都見到大花、圓點及格仔的復古衣飾。今、明兩天就有復古衫大割價，至當旺的背心同OnePiece裙均以半價發售，比市價平一大截，想慳錢換季，做個復古美人，記住去入貨喇！&#13;<br>&#13;<br>記者：曾靜茵&#13;<br>攝影：梁細權&#13;<br>Model：Helena（CoolFactory）</p><p>搶眼吉卜賽女郎</p><p>要着出復古味道，最重要就係整體配搭。吉卜賽印花燈籠上衣配襯三層雪紡及膝裙，色彩斑斕奪目，襯埋懷舊皮手袋，復古美人即活現眼前。&#13;<br> &#13;<br> 上衣原價：$299&#13;<br> 開倉價：$160&#13;<br> 及膝裙原價：$499&#13;<br> 開倉價：$240&#13;<br> 手袋原價：$399&#13;<br> 開倉價：$120</p><p>春日紅綠顏色最搶鏡</p><p>呢款中袖雪紡長衫，搶眼的顏色配襯誇張懷舊圖案，富復古情懷。內襯緞質底裙加條牛仔褲，已經潮爆又好睇。&#13;<br> &#13;<br> 雪紡長衫原價：$459&#13;<br> 開倉價：$250&#13;<br> 緞質底裙原價：$99&#13;<br> 開倉價：$50</p><p>經典復古Look</p><p>最經典的復古Look，莫過於掛頸的DeepV大花背心，掛頸大露背設計，不論前睇後睇都咁性感。襯埋淺啡色格仔半截裙，感覺就如回到芳芳姐的粵語長片年代。&#13;<br> &#13;<br> 背心原價：$89&#13;<br> 開倉價：$45&#13;<br> 半截裙原價：$189&#13;<br> 開倉價：$90</p><p>幾十蚊潮流雪紡衫&#13;<br>&#13;<br>懷舊+異國風情</p><p>想趁趁懷舊風，又唔想花喱碌的話，呢款一字領雪紡衫最適合，以蝙蝠袖加上鬆身設計，配合自然色系，既懷舊又帶點異國風情，屬易襯衫之選。&#13;<br> &#13;<br> 原價：$99&#13;<br> 開倉價：$50</p><p>層層叠雪紡背心</p><p>波點吊帶背心，五層雪紡形成波浪效果，加上紅色的小波點，非常可愛，是少女們的必掃Item，另有黑配粉藍及彩圓圖案等。&#13;<br> &#13;<br> 原價：$89&#13;<br> 開倉價：$45</p><p>企領泡泡入膊背心</p><p>企領入膊背心，款式甚有懷舊風情，加上彩色圓點圖案及皺褶的泡泡設計，正好迎合今年的復古熱潮，用來襯裙襯褲都咁正。&#13;<br> &#13;<br> 原價：$99&#13;<br> 開倉價：$35</p><p>密集花花圖案</p><p>圓領背心襯以密集的紅色花卉圖案，領位有花邊作點綴，加埋閃珠襟花，搶眼奪目。腰位有束腰繩，有收腰的效果。&#13;<br> &#13;<br> 原價：$169&#13;<br> 開倉價：$80</p><p>復古娃娃背心</p><p>大圓V領娃娃背心，以鮮豔的大圓點拼出誇張圖案，帶出復古味道。前襟有紅色的膠珠仔做點綴，增添成熟效果。&#13;<br> &#13;<br> 原價：$169&#13;<br> 開倉價：$80</p><p>束腰大花恤衫</p><p>蝴蝶大花恤衫，顏色選用啡橙色系，復古味甚濃。恤衫設有束腰繩，配襯西褲最適合。質料是聚脂纖維，非常輕身舒服。&#13;<br> &#13;<br> 原價：$159&#13;<br> 開倉價：$70</p><p>衫腳剪裁獨特</p><p>布滿紅橙色四方小格的雪紡恤衫，衫身及腰位做出收身效果。衫腳則為長短Cutting，懷舊中加入時尚元素。&#13;<br> &#13;<br> 原價：$199&#13;<br> 開倉價：$100</p><p>必掃懷舊花裙&#13;<br>&#13;<br>大鈕背心裙</p><p>雪紡背心裙，重點在於肩帶上的大鈕設計。黑白色感覺成熟斯文，配埋個幼帶懷舊手袋，就似時光倒流七十年。&#13;<br> &#13;<br> 原價：$199&#13;<br> 開倉價：$90</p><p>幼帶掛頸</p><p>黑色掛頸雪紡裙，簡單的紅綠圓點圖案，效果唔太花，感覺幾Charming。襯件披肩就出得大場面。&#13;<br> &#13;<br> 原價：$429&#13;<br> 開倉價：$220&#13;<br> </p><p>棉質加雪紡夠獨特</p><p>印花配條子圖案，帶出和諧效果。領位用棉為質料，與雪紡營造質感的對比，充滿少女風格。&#13;<br> &#13;<br> 原價：$429&#13;<br> 開倉價：$220</p><p>復古恤衫裙</p><p>幾何圖案恤衫，配橙色下襬裙，強烈的視覺對比。衫身用珍珠鈕更增添復古味。&#13;<br> &#13;<br> 原價：$199&#13;<br> 開倉價：$100</p><p>泡泡+打褶短裙</p><p>橡筋頭復古裙，泡泡效果的黑色雪紡，配打褶的黃色雪紡，顏色及設計均帶出強烈的對比。&#13;<br> &#13;<br> 原價：$169&#13;<br> 開倉價：$80&#13;<br> </p><p>圓領短袖雪紡裙</p><p>短袖花碌碌onepiece雪紡裙，顏色夠sharp，重襯埋條可做頸巾或腰帶的絲巾，簡簡單單已經好潮。&#13;<br> &#13;<br> 原價：$429&#13;<br> 開倉價：$220</p><p>復古衫開倉資料</p><p>日期：今、明兩天&#13;<br> 時間：中午12時至晚上9時&#13;<br> 地址：葵涌廣場1樓消費站1009店（31141312）&#13;<br> 付款：現金，購買滿$500可以信用卡付款。</p></body></html>