<html><header><meta charset="utf-8"><title>Rosemary、LisaS.唱得又睇得<br>陳嘉容密謀組名模Band</title></header><body><h1>Rosemary、LisaS.唱得又睇得<br>陳嘉容密謀組名模Band</h1><p>名模陳嘉容昨日在中環為西班牙皮革品牌行騷，示範價值二十四萬元的人手刺繡大褸。陳嘉容表示見吳彥祖組成的alive樂隊十分成功，正蠢蠢欲動，與LisaS.、Rosemary及樂基兒組女子band，並推舉Rosemary及LisaS.做女主音。</p><p>名模陳嘉容（Eunis）、李嘉慧、JessieLeong及日籍模特兒Ren等昨日為西班牙皮具品牌Loewe於國金二期行秋冬時裝騷，Eunis示範一件價值二十四萬元的法國刺繡lesage皮草釘花刺繡大褸。&#13;<br> Eunis表示近日有留意吳彥祖組成的樂隊alive，她亦有意組女子樂隊，她說：「佢哋咁成功，我哋好有興趣，諗住搵埋Rosemary、LisaS.同樂基兒一齊組隊女子band，我同Lisa提過吓，佢已經好興奮。其實Rosemary唱得好好，Lisa都唱得OK，我諗住佢哋兩個做主音，我淨係學過一堂小提琴。」</p><p>爆好友戀情</p><p>此外，提到大前晚Rosemary與貌似曼聯球星雲尼斯達羅的外籍新歡於Dior派對親吻一事，Eunis對此說：「都唔係佢新男友，一向都係呢個男友，鬼妹仔就放啲，我同Ricky係中國人就怕醜啲，唔會喺公眾地方咁做。」李嘉慧則說：「冇乜所謂，每個人都有私人生活，我都係人，都有拖拍，不過唔會喺公眾地方錫錫。」&#13;<br> 由設計師JoseEnriqueOnaSelfa設計的Loewe秋冬系列，靈感來自拿破崙及妻子Josephine的法國服飾，融合了軍服及宮廷服的嫵媚元素，更與法國刺繡名牌Lesage合作，故此有不少細緻工藝的details。&#13;<br> 採訪：DebbieLum　攝影：HoKwokHo</p></body></html>