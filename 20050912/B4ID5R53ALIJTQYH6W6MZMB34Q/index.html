<html><header><meta charset="utf-8"><title>用SX833睇波唔起格</title></header><body><h1>用SX833睇波唔起格</h1><p>英國、意大利、西班牙等主要歐洲聯賽統統經已開鑼，最近SmarTone-Vodafone食住個勢，推出「足球Express」QVGA短片下載服務，特點係採用320×240解像度，畫質重靚過以前，最啱用嚟睇足球運動呢類有速度感嘅影片，唔驚因為低解像度搞到起晒格！不過要留意，暫時只得最新SHARPSX833同SX813，先支援QVGA足球片段，其他手機咪試！&#13;<br>聽唔慣英語旁述嘅朋友，「足球Express」重首次加入粵語配音，包括咗「駐英記者直擊」以及「球賽精華片段」；另外重提供足球問答比賽及遊戲，隨時畀你贏張曼聯對車路士等4場大賽嘅波飛！&#13;<br>記者、攝影：陳國輝</p><p>收費</p><p>QVGA短片（下載）：$3.5（指定手機）&#13;<br> 球賽精華片段：$2（播放）或$2.5（下載）&#13;<br> 駐英記者直擊：$3（播放）&#13;<br> SmarTone-Vodafone（22818888）</p></body></html>