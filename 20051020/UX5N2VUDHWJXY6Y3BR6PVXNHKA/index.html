<html><header><meta charset="utf-8"><title>打破死亡忌諱　提供情緒輔導<br>聖匠堂「護慰天使」支援喪親者</title></header><body><h1>打破死亡忌諱　提供情緒輔導<br>聖匠堂「護慰天使」支援喪親者</h1><p>益清和惠霞，去年初加入聖公會聖匠堂長者地區中心充當「護慰天使」，服務對象主要為喪親者，由陪伴死者家屬辦理死亡證、到醫院認領遺體，以致情緒輔導，一般人視為忌諱的事，她們卻提供一站式支援，幫助喪親者跨越黑暗幽谷。</p><p>益清去年主動參加「護慰天使推廣計劃」，化身「護慰天使」，全因她嘗過喪偶痛苦。「我老公上年初突然因癌病過身，當時我完全接受唔到，情緒好低落，淨係識得坐喺屋企喊；因為我係過來人，好明白喪親者嘅感受，所以想企出嚟幫番其他同路人。」五十多歲家庭主婦益清說。</p><p>過來人助跨越困境</p><p>自從成為「護慰天使」後，出入殮房、殯儀館，對益清來說，已是平常事。「之前有位婆婆嘅細佬過咗身，佢細佬冇家室，身後事就由婆婆去處理，但呢位婆婆都八十幾歲，乜都唔識，行動又唔方便，所以我帶佢去長生店、約火化爐，甚至領遺體、出殯都陪住佢，事後婆婆好多謝我，重話如果唔係有『護慰天使』幫忙，佢會好辛苦。」&#13;<br> 事實上，「護慰天使」的工作並不局限於喪親者支援，在社區推廣生死教育，協助長者擬定平安紙及提供有關法律常識，亦是他們的任務。&#13;<br> 「我哋會經常去老人院、老人中心，同長者灌輸正確嘅生命態度，鼓勵佢哋積極生活；另外，我哋會透過電話慰問及探訪，同長者建立一種互信關係，等佢哋知道，遇上困難或者唔開心，並唔係求助無門，可以搵我哋幫手。」另一名「護慰天使」惠嫻說。&#13;<br> 「護慰天使推廣計劃」於去年初展開，負責社工譚婉真表示，此計劃希望凝聚社會不同力量，包括殯儀業、社會服務機構、宗教團體、地區組織及義工等界別，共同打破大眾對死亡的忌諱。&#13;<br> 「中國人好怕講個『死』字，覺得唔吉利，如何以平常心對待『死亡』，呢個係社會教育；另外，人口老化，好多獨居長者死後無人執葬，我哋基於對死者嘅尊重，經社署、社工轉介嘅個案，『護慰天使』都會代辦殮葬，發揮人類守望相助精神。」</p><p>歡迎加入天使行列</p><p>「護慰天使推廣計劃」至今已培訓一百二十位義工，處理超過六十個殯儀個案，並電話慰問或家訪逾五十個喪親者。讀者如欲加入「護慰天使」行列，或正面對喪親情緒困擾，可聯絡聖公會聖匠堂長者地區中心。&#13;<br> 電話︰23651293&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com</p></body></html>