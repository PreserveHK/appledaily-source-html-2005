<html><header><meta charset="utf-8"><title>「傳媒日」球星新鞋出動</title></header><body><h1>「傳媒日」球星新鞋出動</h1><p>十月初就是NBA集訓營的開始，也有所謂的「mediaday」（傳媒日），就是讓球員影影沙龍和全隊大合照，看完三十隊共二千幾張相，竟然有所發現！&#13;<br> And1當家球星賓華萊士和「NBA第一控衞」馬貝利竟然穿上一剔和RBK波鞋，即代表出名的And1代言人只餘下J-Will（積遜威廉士）和Skip（艾斯頓）。其實這也不壞，一來可以俾少啲代言費用（實情有冇人會因為BigBen而買鞋呢），另外J-will同Skip的直播場數夠晒多（分別效力熱火和火箭），重使乜睇紐約的Starbury？&#13;<br> 至於原本係RBK旗下的魔術三號仔法蘭西斯，就改穿一剔2K5練波；咁都未算奇，今期台灣《XXL》重有兩版法蘭西斯的「IamWhatIam」RBK廣告，先至奇中奇！其他如冇乜人氣的加域布朗改着一剔，韋伯由穿Answer變為And1（第N次轉），都不值一提。</p><p>溜馬新球衣非常乏味</p><p>今年球衣暫時只有溜馬轉款，同黃蜂幾乎一樣，只係唔同顏色，非常乏味。另外帝皇的第二作客就更唔掂，金色衫加白紫邊，筆者自問太老接受唔到；另外活塞的新Logo就太似「神奇小子」的通訊襟章，不大適合他們「藍領工人」的形象。&#13;<br> 最後一則私人啟示，近期在各大拍賣網站有人冒認小弟出售球員版波鞋；其實本人從未售賣過任何球員版波鞋，各位請小心！&#13;<br> Hleung-www.hk-kicks.com網主，耆英級波鞋迷，仍深信籃球鞋會復興……&#13;<br> Email:hleung@hk-kicks.com</p></body></html>