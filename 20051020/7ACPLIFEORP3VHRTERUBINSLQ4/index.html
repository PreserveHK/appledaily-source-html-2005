<html><header><meta charset="utf-8"><title>吳嘉龍大男人怕入院</title></header><body><h1>吳嘉龍大男人怕入院</h1><p>吳嘉龍和陳沛嘉昨日在金鐘港麗酒店出席Dopod全球最迷你3G筆記型手提電腦發布會，吳嘉龍大讚新科技產品功能一流，問他有否玩ICQ結識朋友？吳嘉龍說：「我覺得用ICQ識朋友傾偈感覺唔好，好唔安全，我寧願真人多啲。」</p><p>理性判斷</p><p>周汶錡頻頻被指整容，吳嘉龍經常表示欣賞對方，有否破壞心中性感女郎形象？吳嘉龍說：「我多數望佢身材嘅，同埋嚟咗香港三年，已經習慣咗好多嘢聽番嚟，要自己判斷先去信或者唔信。」&#13;<br> 吳嘉龍續說：「我覺得一個人性格靚先至係最靚，加上香港人好唔接受人整容，好似喺泰國同韓國真係普遍到極啦，泰國人變埋性都冇人覺得係大件事。」假設整容，問吳嘉龍最想整哪一部份？他說：「我想有八嚿腹肌，不過最怕入醫院見手術刀，所以一定唔會整容。」&#13;<br> 採訪、攝影:RitaLeung</p></body></html>