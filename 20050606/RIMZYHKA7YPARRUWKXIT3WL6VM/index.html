<html><header><meta charset="utf-8"><title>巨型石屎跌腳旁戶主嚇呆</title></header><body><h1>巨型石屎跌腳旁戶主嚇呆</h1><p>「點解可以有咁大塊石屎冧咗落嚟㗎！」上周四發生睡房天花下塌當日，羅先生外出未歸，當他聽到家人覆述事發經過時大嚇一跳。&#13;<br> 當日晚上約八時許，羅先生的家人正在廳中觀看電視，突然聽到房間傳出異響，「見到有少少灰塵跌落嚟，我哋都重不以為意。」當時羅母正在房內取衣物準備洗澡時，一塊重達三十磅的天花石屎突然在她身後下墜，與她僅一米之距，部份碎石則打中她的腳踝。</p><p>「房署好唔負責任」</p><p>羅先生說：「滿地都係石灰，我阿媽嚇到腳都震晒。」&#13;<br> 「我阿爸阿媽同個妹都響嗰度瞓，𠵱家夜晚都瞓唔着，好擔心再有石屎冧落嚟。」羅先生強調，一家人平日約於晚上十時就寢，七十多歲的父親更會八時多便上床睡覺，事發當日幸好一家人正在看電視，「我覺得房署好唔負責任，咁危險，之前我哋屋企已經跌過石灰落嚟，問佢哋重實牙實齒話無問題，完全唔理你，梗係啦，因為唔係佢哋住，係我哋住吖嘛！」&#13;<br> 本報記者</p></body></html>