<html><header><meta charset="utf-8"><title>精明消費：藥膳騎呢傳統糭有你口味</title></header><body><h1>精明消費：藥膳騎呢傳統糭有你口味</h1><p>不知是否因為中國人一直較為苦命，長期不得溫飽，傳統過節食品如端午節的糭子、中秋節的月餅、新年的年糕等，全部都極為滯肚，一個等如三餐。時移世易，誰估得到「瘦身」會成我們今日的口號？臨近端陽，各大食店推出的糭，花樣奇多，Sell健康、創意、樣靚等乜都有，不過講到最特別，今年要數用中藥材做的健康藥膳糭！&#13;<br>&#13;<br>記者：張銘恩&#13;<br>攝影：黃子偉、陳陶鈞&#13;<br>模特兒：Zita</p><p>保健藥膳糭</p><p>以一級上等紅棗、糯米、綠豆、圓肉、珍珠米、淮山、黨參為主要材料。紅棗、黨參皆為行氣活血之寶，淮山則對消化系統有益，而糯米、珍珠米可暖胃，綠豆性質清寒。寒熱並濟，互取平衡，彰顯中國食療之妙。&#13;<br> 售價：$38（a）</p><p>試食感</p><p>用中藥做糭，雖然創意爆燈，但會唔會成陣藥味好怪呢？試食後的Zita話：「味道有啲似飲阿媽煲嘅淮山杞子湯，都幾重藥材味，好啱老人家食。」而記者試過，就覺得有藥味得嚟都幾好食，當然，一向受唔到藥材湯陣味的人可以免問，但好此道者就必會愛上！</p><p>健康素食之選</p><p>屈原是誰未必得到一眾OL少婦理會，反而一隻糭子的卡路里才是人生大事，無論你是瘦身一族、或健康至上的人，抑或新世代素食主義者，以下選擇走唔甩。</p><p>新口味估佢唔到</p><p>大勢所趨，香港人無新不歡，結果係各大酒家餅店的師傅𢱑爆頭想出各樣新口味新款式，簡直估佢唔到，不過又真係好有創意，重好好味㖭！</p><p>鹹糭</p><p>甜糭</p><p>傳統孖寶</p><p>雖然健康是寶，但一年一次，唔少人始終覺得要食番隻傳統糭先似過節，以下精選兩大最經典的糭子，大家記住一邊食一邊昅住個龍舟比賽先好Feel㗎！</p><p>各糭知識話你知&#13;<br>&#13;<br>大廚教路翻熱記得烚烚吓</p><p>現時市面買到的糭大都是雪藏的，而食用前，當然就先要翻熱，擁有二十多年做糭經驗的帝京酒店點心部李師傅就建議，翻熱糭最好的方法就係放在水中烚，因為蒸會較為黏葉，而用微波爐叮又會抽走糭子中的水份，咁點烚？師傅話：「水滾後先放入糭，然後烚約15分鐘就可以，不過較大的裹蒸糭要烚約45分鐘先會熱透身。」而雪成硬冰狀的糭子，就最好先在室溫中攤20分鐘，否則烚起來就會較易散開。</p><p>糭葉兩大種</p><p>包糭的葉最常見有竹葉，長身而有直紋，一般鹹肉糭、鹼水糭等較細的糭子都是由它「包」辦，而較大的如裹蒸糭，就通常會先用竹葉包起，然後再用肥大的蓮葉在外再包一層。</p><p>五月初五不祥日</p><p>原來從節氣來講，農曆五月天氣漸熱，百毒齊出，古人稱為「百毒月」或「惡月」，易生傳染病。五月五日更為先秦時代人視為不祥之日，衍生種種習俗。可見端午最初是與辟邪去疾有關。</p><p>全球都食糭</p><p>吃糭不是我們中國人的專利，越南人用芭蕉葉包糭、柬埔寨人會用布袋；至於日本人愛以優質糯米加紅豆茸做餡、緬甸人則愛吃香蕉和椰茸；連印第安人也有用蕉葉包糭子吃呢！</p><p>售賣點</p><p>（a）	龍華酒店　沙田下禾輋路22號　26911594/26911828&#13;<br> （b）	帝京酒店大堂　九龍太子道西193號　26226167&#13;<br> （c）	聖安娜　客戶熱線28730832&#13;<br> （d）	翠亨村　尖沙嘴彌敦道132號美麗華商場地下　23762882&#13;<br> （e）	点点綠　客戶熱線31814426&#13;<br> （f）	DoubleRainbow　客戶熱線21867468&#13;<br> （g）	美心集團　客戶熱線21011333&#13;<br> （h）	大班麵包西餅　客戶熱線23513222&#13;<br> （i）	鴻星海鮮酒家　客戶熱線26280080</p></body></html>