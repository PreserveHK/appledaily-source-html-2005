<html><header><meta charset="utf-8"><title>平嘢買好嘢！</title></header><body><h1>平嘢買好嘢！</h1><p>千零蚊價位嘅手機，好多人都稱之為「學生機」！但咪以為平嘢冇好嘢，其實好多學生機嘅功能都能獨當一面，以下場內人推介，出N190之前不妨比較吓！</p><p>NECN197勁少女味</p><p>罕見千零蚊雙芒摺機，機面有4色OLED外芒，圍着得意花花圖案，勁有少女Feel，呢期學生哥Hit機。&#13;<br> 規格：GSM雙頻、6萬5千色內芒、4色OLED外芒、30萬像素鏡頭</p><p>LGL1100貝殼機</p><p>摺合後變成上窄下闊設計，場內人叫佢做「貝殼機」；L1100支援40和弦及真人鈴聲，並有30萬像素CMOS鏡頭，畫質亦都算唔錯。&#13;<br> 規格：GSM三頻、6萬5千色內芒、單色外芒、30萬像素鏡頭</p><p>ASUSJ101雙26萬色芒</p><p>華碩第一部進軍本港嘅機種，79g好輕巧，而且內、外芒皆使用26萬色TFT靚料，令顏色更加鮮豔，呢個價位，真係唔係咁多機做到。&#13;<br> 規格：GSM雙頻、雙26萬色芒、30萬像素鏡頭、Java</p><p>MOTOROLAC650超平超強</p><p>低階機種中，C650幾乎是售價最平、功能最多嘅手機。內置1.8MB容量，可以影相拍片，重支援MP3鈴聲，厲害！&#13;<br> 規格：GSM三頻、6萬5千色芒、30萬像素鏡頭、MPEG4短片</p><p>SEZ500i上網專機</p><p>SonyEricssonZ500i係一部特別針對上網功能的手機，所以加入了比GPRS更快速嘅EDGE技術，加埋摺機外形，勁殺！&#13;<br> 規格：GSM三頻、6萬5千色內芒、4,096色外芒、30萬像素鏡頭</p><p>全新世界（27872282）&#13;<br> 地址：先達廣場地下G28號街舖</p></body></html>