<html><header><meta charset="utf-8"><title>　　程翔太太唔敢睇報紙 - 李八方</title></header><body><h1>　　程翔太太唔敢睇報紙 - 李八方</h1><p>程翔最近被困京城，外交部話佢做間諜，真係令人難以置信，因為程翔同佢太太劉敏儀出名對國家第一種忠誠，唔係點會當年被金堯如老總收為部下，人工少少，做個記者仔？&#13;<br> 就算佢哋六四後猛然醒覺起嚟，變成第二種忠誠，都一定唔會做對唔住國家嘅事。不過共產黨成日都你鬥我、我鬥你，點知今日邊個話事，所以愛國係好危險嘅事業。&#13;<br> 八方聽聞自從事件公開之後，劉敏儀唔敢看報，電話亦聽唔切，最後索性唔聽電話，亦唔接受採訪，乜都叫記者搵記協轉達。連上周五警察上門想將份「監視居住」嘅通知交畀佢，佢都聽唔到有人敲門，要到星期六大家先接觸到。&#13;<br> 劉敏儀同朋友講，佢最想澄清程翔唔係為某某領導人工作，佢丈夫好有原則，凡對中國統一及香港管治有利嘅，佢都會支持。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>