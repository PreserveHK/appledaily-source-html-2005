<html><header><meta charset="utf-8"><title>章子怡唔夠人打頒獎補數</title></header><body><h1>章子怡唔夠人打頒獎補數</h1><p>章子怡前日以背心熱褲嘅打扮出席「2005MTV電影頒獎禮」，佢憑《十面埋伏》同敵人嘅竹林追逐戰一幕入圍競逐「最佳打鬥場面」一獎，但最終都敵唔過《標殺令2》嘅奧瑪花曼（UmaThurman）同戴露漢娜（DarylHannah）嘅打鬥場面而落敗。不過當日章子怡都有以頒獎嘉賓身份上台頒獎，總算唔係白走一趟。</p></body></html>