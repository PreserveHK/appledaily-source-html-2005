<html><header><meta charset="utf-8"><title>飲食人誌：<br>激安！$108食海膽三文魚甘蝦刺身</title></header><body><h1>飲食人誌：<br>激安！$108食海膽三文魚甘蝦刺身</h1><p>貴唔一定好，平價貨又不一定「削」，等價交換的定律，在飲食界未必適用。今天介紹的「花日本料理」，位處於太和，不算就腳，但由於老闆做日本刺身批發，取貨靚不在話下，定價也較低。現在只需要$108超低價，就可以享受一板海膽+五件三文魚+四件特大甘蝦刺身，如果剪埋今日呢個Coupon，更可慳多$20（即$88），為期兩星期咋，真係激安（超平！），要吃趁快！&#13;<br>&#13;<br>記者：李淑芬&#13;<br>攝影：周旭文&#13;<br>模特兒：Queenie（TheGroup）</p><p>花日本料理的其中一名店主，本是廚師出身，後來經營刺身批發生意，最近一年亦重回飲食界，開店做日本料理。以批發店老闆的身份開食肆，優點是攞貨必靚，例如粟米都甜而無渣。再者，食店的食物成本低，與其他料理店相比，競爭力就強得多。從食客角度來說，就可以實惠價錢享受高質貨。</p><p>做批發攞貨平靚正</p><p>一板100克重的海膽刺身，這兒只售$88，海膽鮮味又大件，有些更有2吋長；特大甘蝦也夠大隻，連頭連尾也有6吋長；珍寶赤貝比普通赤貝大一倍，在其他日本料理店很少見，每件刺身也只是$10。拉麵是正宗日本豬骨湯底；串燒以日本正宗手法，放在日本入口燒爐上燒，煮法講究，非普通小型日式料理店可比。在區內，雖然這兒算是較高消費的食肆，但這種檔次的食品，在旺區必然貴一半至一倍，吃慣日本料理的食家，必能嘗到其出色處。而除了可以在店內享用平價日本料理外，也可到門前小凍櫃揀心水刺身外賣回家吃，店子免費切片；每件加$1，便可做成壽司。堂食客亦可到凍櫃自選靚刺身做壽司堂食。</p><p>三文魚原價$40</p><p>三文魚來自挪威，肥美肉厚，大件抵食。</p><p>特大甘蝦原價　$40</p><p>甘蝦比其他日本料理店的大，有6吋長，所以口感也較佳。</p><p>海膽刺身原價　$88</p><p>在這兒吃一板海膽，即使以原價吃，一點也不貴，100克都只需$88。而且隻隻肥美，大件的甚至有2吋長。</p><p>鮮三文魚、海膽、三文魚子魚生飯　$68</p><p>吃魚生飯，最重要是配料的選取，鮮三文魚、海膽、三文魚子都是較受歡迎又較貴價的食物，使這款魚生飯成為店內熱賣菜式之一。</p><p>蟹子沙律冷麵　$45</p><p>這是店主發明的冷麵，在日式冷麵上鋪上壽司蛋、蟹柳、車厘茄、青瓜絲、蟹子等，吃時先淋上自家製的冷麵醋汁，加添了酸醋及芝麻香，使這客冷麵變得十分醒胃。</p><p>冰火牡丹蝦　$68/2隻</p><p>一款牡丹蝦兩種食法，先來蝦刺身，大大隻，厚肉又鮮甜；炸蝦頭要後吃，因其味較濃，蝦頭外殼帶有鹽香，內裏紅膏豐富惹味。</p><p>九州拉麵手打烏冬底$40</p><p>在這兒叫拉麵，記緊改手打烏冬底，雖然需要另加$8，但手打烏冬的質感遠超普通烏冬，麵身煙韌彈牙，很有𡁻頭。</p><p>珍寶赤貝壽司　$11/件</p><p>平時吃到的赤貝，通常件頭不大，這客赤貝不但大件，而且厚肉；肉並不甜口，但就很爽滑，咬下去很有質感。</p><p>食客有Say</p><p>花日本料理（26671298）&#13;<br> 地址：太和翠怡街3號翠怡花園C座15A舖（自太和火車站步行約3分鐘，穿過大埔太和路行人隧道後即達）&#13;<br> 營業時間：星期一至五11:45am-3:00pm，5:45pm-11:30pm&#13;<br> 星期六、日及公眾假期11:45am-5:00pm，5:45pm-11:30pm&#13;<br> 座位：約50個</p></body></html>