<html><header><meta charset="utf-8"><title>何琍琍斥老公二奶另有目的<br>譚玉梅譏情敵十足工人</title></header><body><h1>何琍琍斥老公二奶另有目的<br>譚玉梅譏情敵十足工人</h1><p>去年中風的華光航運董事長趙世光，近日爆出與情人程秀麗及一對十多歲的私生子女家庭樂。趙世光太太何琍琍似洞悉內情指有人另有目的，而趙的紅顏知己譚玉梅則暗寸該情人似工人。</p><p>華光航運董事長趙世光去年中風後，要坐輪椅出入，紅顏知己譚玉梅亦淡出其生活，但一向緋聞多的趙世光被新一期《壹本便利》踢爆早年與情婦育有一對私生子女。該趙世光情人名程秀麗，現年四十五歲，任職食品傳銷商，據報道她十六年前為趙世光誕下一子，之後再育有一女，八、九年前趙世光帶同情人及私生子女向正室何琍琍交代，其後由趙承擔程秀麗一家生活費。</p><p>「男人衝動做成嘅」</p><p>本周日，趙世光被影到坐輪椅與首度曝光的程秀麗、由英國返港的私生子及十三歲私生女在灣仔歎日本菜享天倫樂。趙世光昨日如常坐輪椅到灣仔返工。而何琍琍對老公這名情人早有所知，她在電話訪問中說：「你哋以為我唔知嘅事，我全部都知！不過我一路以來都要維護呢個家庭，有乜嘢事都唔會向外講。因為男人一時衝動做成嘅事，已經成為歷史，歷史係冇得改變，我只想保護呢個家每一個成員。」&#13;<br> 情婦身份忽然曝光，問何琍琍是否認識程秀麗？有沒有見過她？何琍琍說：「我唔會講㗎喇，不過件事當然係有人有目的，呢啲嘢趙生都好清楚。」問她可有向丈夫查問，何琍琍顯出大婆風範，依然維護趙世光說：「𠵱家趙生重病緊，唔受得刺激，我唔會畀壓力佢。你哋都放過佢啦，重要一刀一刀咁插佢。」</p><p>「女朋友唔會咁樣」</p><p>而趙世光的紅顏知己譚玉梅剛自西藏返港，昨日她在中環睇中醫及歎下午茶，她在電話中說：「唔關我事喎，呢啲唔可以問我，同我都冇關係呀。」譚玉梅續說：「你哋有冇搞清楚㗎，我唔信呢啲嘢，嗰個係咪工人嚟㗎？女朋友唔會咁樣喎，你哋唔好貶低趙生呀，我諗搞錯咋。」&#13;<br> 採訪：DebbieLum&#13;<br> 攝影：RitaLeung&#13;<br> </p></body></html>