<html><header><meta charset="utf-8"><title>殷櫻美麗由齒起</title></header><body><h1>殷櫻美麗由齒起</h1><p>無綫女藝員殷櫻初出道時臉形方方正正，但現在已變得下巴尖尖，十分標致，原來這一切歸功於她在兩年前花掉二萬多元箍牙，她忍受一年痛苦及不便，才成為一個完成版的箍牙美女。&#13;<br> 日前殷櫻在中環接受訪問，問她會否擔心容貌有變被誤為整容？她聞言即笑說：「以前都有人講過嘅，其實我係箍牙後塊臉瘦咗，我嚿腮骨重喺度，人哋磨嚿腮骨要成十幾萬，邊有錢呀！」</p><p>貪靚嘗盡苦頭</p><p>回想年前為貪靚箍牙，殷櫻嘗過不少苦頭，她苦笑說：「我前面啲牙有啲歪，諗住整番整齊啲，上鏡會好睇啲，但箍牙之後就好慘啦，好難食到嘢，變到阿婆咁，只係食吓雪糕，食物要浸軟晒至咬到，所以嗰時瘦到得番九十磅，連塊臉都瘦咗，加上又有做吓運動，舉吓重，個人望落至會比以前瘦。」</p><p>殷櫻（Reyan）</p><p>年齡：24&#13;<br> 身高：五呎四吋半&#13;<br> 體重：96磅&#13;<br> 三圍：32、23、33.5&#13;<br> 入行經過：九九年投考無綫藝員訓練班，○○年畢業後簽約成為合約藝員&#13;<br> 演出經驗：《酒是故鄉醇》、《衛斯理》、《金枝慾孽》、《窈窕熟女》、《YummyYummy》、《女人唔易做》（拍攝中）等。&#13;<br> &#13;<br> 採訪：朱倬誼　攝影：何國豪　場地：EdenCoffee＠Central&#13;<br> 泳衣：Sensi（藍花泳衣）、Quiksilver（牛仔裙）</p></body></html>