<html><header><meta charset="utf-8"><title>陳嘉容：男友吸毒就拜拜</title></header><body><h1>陳嘉容：男友吸毒就拜拜</h1><p>名模陳嘉容的男友、星級髮型師郭子輝（Ricky）早前高調預告婚期，早前則有傳媒收到一段五分鐘影片，內容是一男子在廁格內吸食懷疑可卡因的白色粉末，而該男子不論服飾、外形都甚似郭子輝。郭子輝昨日在其中環髮型屋內強烈否認是相中人，他說：「根本唔係我，我從來冇做過呢啲嘢！啲裝扮、手鏈好普通，我行得正、企得正，自問生活健康，我連煙都戒埋。」</p><p>「瘦係因為忙」</p><p>郭子輝早前暴瘦，難免令人聯想有不良嗜好？郭子輝說：「我瘦係因為工作忙，成日出trip，又要開新公司。」問他可有受過同行或朋友引誘？他說：「我冇見過，亦唔知道。我亦冇受過引誘，我絕少接觸呢啲嘢。」&#13;<br> 而陳嘉容昨日在港台節目力撐男友，更做出雙Ｖ手勢說：「即係百毒不侵。」她謂百分百信任男友，她說：「佢煙都唔食，點會吸毒？我絕對唔接受男友吸毒，有就一定拜拜。我哋一齊八年，佢take嘢我一定會知，所以絕對冇可能，佢唯一嘅不良嗜好就係飲可樂同食無定時。」&#13;<br> 採訪、攝影：RitaLeung、CamelLok</p></body></html>