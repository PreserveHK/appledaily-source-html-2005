<html><header><meta charset="utf-8"><title>經紀試八成肥佬</title></header><body><h1>經紀試八成肥佬</h1><p>代理行人手短缺，但地監局公布，一千二百二十二人七月二十一號考資格試，唔夠兩成及格，低於前三次三成七及格率，睇怕行內會掀挖角潮。&#13;<br> 利嘉閣何紹章話及格率比佢諗嘅三成低，相信係地監局想行業更專業化，嚴格挑選。香港置業楊彩鳳表示，公司會加強前線員工培訓，等佢哋能夠全面掌握及具備地產代理嘅專業知識。</p></body></html>