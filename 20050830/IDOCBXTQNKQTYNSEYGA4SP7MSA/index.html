<html><header><meta charset="utf-8"><title>　　馬仔講匯報局譚香文要留心 - 李八方</title></header><body><h1>　　馬仔講匯報局譚香文要留心 - 李八方</h1><p>自從任志剛總裁決定寫專欄，直接爭取輿論陣地後，頗多部門機關學習，其中最有恒心嘅係馬時亨局長（圖），佢每個月寫一次，呢個月就講「財務匯報局」，八方拜讀之後，覺得譚香文議員應該睇睇。&#13;<br> 馬局長篇文介紹呢個財務匯報局嘅背景、功能、財政來源同權力，都好深入淺出，又逐點解釋個局對投資大眾有乜好處，與執法機構是否銜接，結論當然係成立財務匯報局對投資大眾、會計專業以至香港整體係「多贏」方案，希望立法會議員支持並早日通過呢項法案。	&#13;<br> 為咗呢個匯報局，局長兩度諮詢公眾，四次向立法會財經事務委員會滙報，六月底提交有關條例草案。呢類草案，照理冇乜人關心，因為冇飛攞，唯一有切身利益者係譚香文，唔知譚小姐對局長嘅鴻文有乜睇法呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>