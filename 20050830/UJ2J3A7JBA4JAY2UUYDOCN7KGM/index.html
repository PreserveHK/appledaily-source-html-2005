<html><header><meta charset="utf-8"><title>「數記」SX833今個禮拜見街</title></header><body><h1>「數記」SX833今個禮拜見街</h1><p>SHARP系手機，一直以瀛Look、靚芒、高像素，贏盡手機玩家歡心！就在港版SHARPSX813，同水貨玩多色嘅Vodafone902SH鬥到你死我活之際，全新日版Vodafone903SH又話殺到！&#13;<br>903SH有乜咁強？因為佢係首部玩上320萬像素CCD鏡頭嘅3G手機！再加上SHARP至耍家嘅26萬色靚芒，同「瀛」仔賣相，佢一出「手」，真係贏晒市面所有3G手機成條街！另外，佢重有一部孖生細佬版嘅703SH亦於同期殺到，基本硬件配置完全一樣，只係攝影鏡頭就改為130萬像素，不過機身顏色就起用更潮、更大膽嘅白撞青、白夾橙及純白等，真係賣樣都贏晒！&#13;<br>&#13;<br>據鴨記Sales透露，其實呢兩部日系3G機已經嚟晒香港，至於一直唔推出市面嘅原因，係重未解到SIMLock！但筆者已率先試玩過903SH嘅影相「分唇」！簡單啲講，對焦速度快過SHARPSX813好多，選用最大Resolution嗰陣，相片容量重超過1MB，唔用記憶卡咪使旨意玩！&#13;<br>另外筆者重收到風，為咗搶先過水貨速度，傳聞「數記」已打算喺今個星期推出903SH（行貨版型號會定為SX833）！如果有心買，不妨畀多少少耐性！&#13;<br>文：尹謹基</p><p>903SH</p><p>Profile：&#13;<br> WCDMA/GSM三頻、320萬像素CCD鏡頭、26萬色芒、MP3鈴聲</p><p>703SH</p><p>Profile：&#13;<br> WCDMA/GSM三頻、130萬像素CCD鏡頭、26萬色芒、MP3鈴聲</p><p>山手線&#13;<br> （27281618）　&#13;<br> 深水埗鴨寮街202號地下</p></body></html>