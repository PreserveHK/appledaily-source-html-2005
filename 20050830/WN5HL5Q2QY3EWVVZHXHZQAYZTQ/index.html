<html><header><meta charset="utf-8"><title>　　劉秀成筆下的煲呔 - 李八方</title></header><body><h1>　　劉秀成筆下的煲呔 - 李八方</h1><p>迪士尼開幕後，應該都會成為港人最新蒲點，唔去過，總好似唔安樂咁。八方估計，開幕初期都係人頭湧湧，到處實大排長龍。但立法會建築界代表劉秀成就大唱反調，大彈迪士尼根本就唔靚，話唔值得大家咁吹捧。&#13;<br> 點解劉教授咁唔like迪士尼？其實同佢嘅建築界背景有關，佢話建築界好憎假嘢，而迪士尼就明顯係堆砌一啲景象，度度都好似布景板咁，喺建築界嚟講，一向都唔鍾意呢啲建構模式，所以個人對迪士尼都冇乜好感。&#13;<br> 大家重有所不知，原來劉教授嘅速寫好有一手，好似佢派畀八方嘅工作報告，就登咗佢一啲速寫，佢畫煲呔都好似模似樣，可謂真人不露相。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>