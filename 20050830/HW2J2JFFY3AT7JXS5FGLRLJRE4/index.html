<html><header><meta charset="utf-8"><title>　　唐唐等老細發落 - 李八方</title></header><body><h1>　　唐唐等老細發落 - 李八方</h1><p>特區政府換特首，唔多唔少都打亂咗政府嘅部署，好似唐英年（圖）咁，佢本來喺財政預算案中講過，今年下半年會為銷售稅公開諮詢市民意見，但係到𠵱家都冇乜聲氣。&#13;<br> 知情者話，唐唐其實都有同傳媒講，只係大家冇察覺，就係佢等緊煲呔嘅最高指示，因為新的特首仍然為佢未來年多任期內，工作優先次序作最後拍板，到時先至知道最後點做，會唔會年尾就銷售稅進行諮詢。&#13;<br> 對於唐唐嚟講，呢個當然重要，皆因香港嘅稅收來源太窄已經係公認事實，一定要搵出路，但係對於煲呔嚟講，當前最大問題梗係政改啦，西九都要讓路，所以銷售稅更唔使講，何況佢老哥都做過財爺，知道成日都煲冇米粥，唔怕再推遲一下，反正經濟好轉，大家又當冇晒件事。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>