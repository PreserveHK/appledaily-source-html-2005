<html><header><meta charset="utf-8"><title>港置為佳人設中秋宴</title></header><body><h1>港置為佳人設中秋宴</h1><p>下個月係人月兩團圓嘅中秋節，又係發展商同代理趁機促銷嘅檔期。香港置業執行董事李志成話，自勾地消息公布，二手市場即時轉旺，為進一步刺激買家入市及慶祝中秋，公司特別送一席「月滿抱佳人豪華宴」，畀購入九龍區樓價三百萬以上嘅首兩名買家，等佢哋可以同「佳人」喺六星級酒店度過佳節。</p></body></html>