<html><header><meta charset="utf-8"><title>　　發叔向特首揼心口 - 李八方</title></header><body><h1>　　發叔向特首揼心口 - 李八方</h1><p>鄉議局最近為咗起新大樓頻頻撲水，最近重帶埋一班粵劇名伶去咗英國義演，希望海外鄉親父老都貢獻些少，結果啲鄉紳梗係好疏爽，令鄉議局即時多咗千幾萬進帳，團長劉皇發自然好開心。&#13;<br> 不過，計埋上次去荷蘭籌到嗰五百幾萬，距離建大樓要籌嘅三千萬都重有一段目標，所以鄉議局稍後會向本地友好招手，例如會搞個「一磚一瓦」運動，就算啲人只係捐一個幾毫，都可以喺新大樓嘅瓷磚同瓦片度留名，希望咁樣可以吸引多啲善款。&#13;<br> 發叔重話，遲啲會向煲呔揼心口，但可能只係揼一百幾十，費事特首捐得太多時，又俾外界有話柄喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>