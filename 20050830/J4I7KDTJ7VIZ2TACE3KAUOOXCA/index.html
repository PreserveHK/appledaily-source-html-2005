<html><header><meta charset="utf-8"><title>　　湯大狀坐郵輪歎世界 - 李八方</title></header><body><h1>　　湯大狀坐郵輪歎世界 - 李八方</h1><p>八月二十八日係大狀湯家驊牛一，八方補祝佢老哥生日快樂。舊年呢個時候，Ronny重忙於選舉，一眨眼，又一年。&#13;<br> 唔知係咪要獎勵吓自己同家人，呢個假期湯大狀同太太Daisy以及乖仔一齊去坐伊利莎白皇后二世號郵輪遊挪威，又去埋倫敦打高球，玩足兩周。&#13;<br> 睇吓湯大狀影嘅相，就感受到個旅程幾寫意。佢話，架船好大，有成條街咁長，幾層樓高，可以坐千七個遊客，一般晚間行船，日頭上岸，估唔到喺啲人煙稀少嘅地方都會遇到香港人。&#13;<br> 呢個時候遊北歐天氣冇得頂，身在其中，以為去咗中國三峽，當然挪威嘅水冰涼好多。喺呢啲地方，梗係日日食海鮮同魚子醬，湯大狀返嚟先知香港冇魚食，真係好彩。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>