<html><header><meta charset="utf-8"><title>電腦新產品：第2代指紋識別硬件軟件塔把鎖</title></header><body><h1>電腦新產品：第2代指紋識別硬件軟件塔把鎖</h1><p>大部份Notebook用家，但求有得播DVD、燒碟以及無線上網，咁就已經好滿足！但係，高階人士嘅要求又豈止咁簡單？近嚟IBM、SAMSUNG等大廠已推出指紋識別功能（FingerprintSensor），只要機主冇伸出援「手」，就算借咗部機畀人，都唔怕資料洩露。不過，話咁快Fujitsu又推出第二代FP，今次唔單止具有更完整嘅保安，重可以用嚟瀏覽網頁，幾乎變成第二隻「Mouse」！&#13;<br>記者：陳國輝　&#13;<br>攝影：黃子偉　&#13;<br>ImageGirl：Vico</p><p>由於第一代指紋識別區面積較大，加上㩒幾秒先驗證得到，假如Sensor吸入手汗，就好容易氧化，壞咗嗰陣隨時機主都認唔出，咁就麻煩！第二代特別針對呢項問題，識別區設計到好細小，同時僅輕輕一掃就搞掂，冇以前咁「化學」，用嗰陣都安心啲！</p><p>指紋識別玩法多</p><p>上代提供嘅保安功能，主要包括開關機、硬碟鎖、BIOS鎖等；但係S7010D採用第二代《AuthenTecTruePrint》，除具備以上各項，重加強網上電郵及網絡銀行保安，取代傳統輸入密碼方式，上網購物都放心啲；另外，電腦入面嘅文件夾及檔案資料，亦可以逐一加密；經過用家篩選，就可以確保個人資料唔會外洩，借部腦畀朋友用都冇咁擔心啦！</p><p>三制式無線上網</p><p>除咗現時大部份人玩緊嘅IEEE802.11b制式（Wi-Fi）之外，S7010D重支援802.11a及802.11g兩種制式，等你去到世界各地，都可享受寬頻上網；同時，機內設置咗一套專用程式《AtherosClientUtility》，畀用家自定唔同嘅WirelessMode及Security，玩得非常專業！再配合指紋識別系統嘅新增功能──ScrollButto，上網可謂如虎添翼！</p><p>嵌入式DVD/CD耎W</p><p>睇戲、聽歌並非S7010D強項，Keyboard左右兩邊各配一枚立體聲喇叭，但係「力水」麻麻，大聲啲都會坼；至於屏幕則為1,024×768解像度嘅14.1吋LCD，機身細小，但配備四粒功能快捷鍵，可設定為多媒體播放器嘅專用掣，計落都幾似流動影院。反而值得一提，當你唔想用DVD/CD-RW嗰陣，㩒個掣就可以成部拆出嚟，幫你減輕唔少負擔㗎！</p><p>Profile</p><p>處理器：IntelCeleronM3501.30GHz&#13;<br> 記憶體：256MBDDR266&#13;<br> 硬碟：40GB&#13;<br> 光碟機：DVD/CD-RWCombo&#13;<br> 顯示卡：IntelExtremeGraphics2&#13;<br> LCD：14.1"XGATFT&#13;<br> 操作系統：WindowsXPHomeEdition/ProfessionalEdition&#13;<br> 重量：1.9kg&#13;<br> 尺寸：307×249×25.4mm</p><p>Fujitsu&#13;<br> （31012898）</p></body></html>