<html><header><meta charset="utf-8"><title>　　威院副總監劇集粉墨登場 - 李八方</title></header><body><h1>　　威院副總監劇集粉墨登場 - 李八方</h1><p>偵探式嘅查案劇集一向受香港人歡迎，港台電視部同衞生防護中心合作，炮製咗十集《醫學神探》，搵嚟盧巧音、官恩娜、原子鏸等歌星明星扮演醫護人員，將追查病源同控制傳染病嘅偵探過程搬上螢幕。題材包括登革熱、禽流感、日本腦炎、食物中毒，甚至鼠疫，部份個案係由真實故事改編，重去泰國實景拍攝㖭。&#13;<br> 其中威爾斯醫院副行政總監李錦滔更加粉墨登場，獻出螢幕第一次，唔知佢嘅演技點呢？講番套劇，《醫學神探》今晚開始，一連十個星期二晚七點鐘，喺翡翠台播出。&#13;<br> &#13;<br> <br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>