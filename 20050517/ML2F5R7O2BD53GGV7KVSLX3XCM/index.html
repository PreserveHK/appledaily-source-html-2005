<html><header><meta charset="utf-8"><title>潮流1：香港專門店周六開幕<br>直踩BeamsBoy原宿大本營</title></header><body><h1>潮流1：香港專門店周六開幕<br>直踩BeamsBoy原宿大本營</h1><p>今日對版之Hit．Hota&#13;<br>BeamsBoy這個日本至潮女服品牌的專門店已鐵定本周六開幕；BeamsBoy的代理權，其實由I.T跟一位本地潮界名人爭奪經年，其間因為無正式代理而益咗唔少水貨界朋友，如今塵埃落定由I.T獲得，自然有幸有不幸，喜訊是本地潮女不用再捱貴水貨，但水貨界又要另覓潛力牌子頂替。本報專程飛往東京直踩日本Beams大本營，一口氣睇勻原宿9間Beams舖頭兼專訪Beams高層，預先感受這股Beams旋風。&#13;<br>&#13;<br>記者：吳小明&#13;<br>攝影：伍慶泉&#13;<br>協力：梁珮瑜、陳智良</p><p>先睇BeamsBoy原宿店</p><p>香港BeamsBoy尚有幾日就開幕，心急想知是何模樣的話，不如先睇睇日本原宿BeamsBoy店望梅止渴。</p><p>地址：涉谷區神宮前3-24-5</p><p>率先預覽&#13;<br>BeamsBoy香港新貨</p><p>香港BeamsBoy專門店的貨色大致跟日本各店相若，價格相差亦不大，不過潮女最「吼」的W-name限量版，像一貫Beams跟其他日本潮牌如Porter、Disney等交叉別注作品，統統都是「國內限定」，唔會出口，即係本地BeamsBoy專門店唔俾賣；不過各位潮女放心，BeamsBoy香港專門店亦會有限量別注產品，日本Beams同香港代理I.T經已密鑼緊鼓籌備中，應該會於專門店開幕後短期內推出。</p><p>售賣點：BeamsBoy（28080679）&#13;<br> 銅鑼灣百德新街50號AS舖</p><p>日本高層：望打入中國市場</p><p>Beams於1976年創立，第一間Beams是賣潮流男裝，二十多年以來，發展經已十分多元化，由男女裝至家品、街頭至HighEnd全線兼備。Beams副社長遠藤惠司接受訪問時坦言，近年日本潮流亦跟世界時裝大勢一致，愈趨HighEnd化，Beams亦愈不敢怠慢，繼年初的高級男裝店InternationalGallery開幕後，上月初女裝店亦相繼開業，引入各國設計師品牌，情況一如I.T，既有高級時裝品牌的大I.T，亦有街頭便服的細i.t，以及自家開發的品牌izzue等等。遠藤表示，因為發展軌迹相若，Beams亦覺得I.T於本地時裝界影響力巨大，再加上相信I.T有助他們打入中國市場，所以最終揀選I.T作為合作夥伴。</p><p>下一站BeamsT</p><p>Beams選擇以BeamsBoy打頭陣，原因當然是BB於本地最受歡迎，遠藤透露若果反應理想，下一間進駐香港將會是以走Unisex街頭服路線的BeamsT。他說香港的FashionScene發展十分成熟，跟日本沒有兩樣，所以對香港BeamsBoy深具信心。</p></body></html>