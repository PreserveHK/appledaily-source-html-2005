<html><header><meta charset="utf-8"><title>波鞋Guide：PE版入手　可遇不可求</title></header><body><h1>波鞋Guide：PE版入手　可遇不可求</h1><p>上期《波鞋guide》粗略介紹過PE（PlayerExclusive、球員特別版)，這些罕有產品由於只做給球員或其親屬，而且顏色也和發售版不同；流通的多是一對起、兩對止，所以比甚麼Crossover、限量版更難入手，售價當然不菲，幾乎是可遇不可求！	文：H</p><p>最易入手的地方，通常都是eBay；為何是最容易，因為有錢就行。另外一些討論區如niketalk.com和solecollector.com，你可以善用PM（personalmessage）功能聯絡收藏家，用誠意加金錢求他們出售；我最近更發現原來NBA的慈善拍賣 http://auction.nba.com久不久有PE拍賣，但運費一對也要五十美金，但勝在一定是正貨。 <br> &#13;<br> <spanclass>NBA慈善拍賣信得過 &#13;<br> 一些PE收藏家會互相email，不靠eBay自行交易，但風險較高；所以要選些信得過的收藏家交易，免卻買入假貨導致金錢損失。&#13;<br> 講到價錢，絕對與球員名氣掛鈎。最貴的當然是佐敦，有簽名和證書的兩千美金起碼，我亦試過偷雞以三百美金買過冇佐敦簽名的PE。現時升值能力最勁的首推勒邦占士和獲迪；不過一剔為占士推出很多款不同的PE，無簽名的都值近千美金，要儲齊近乎無可能。<br> &#13;<br> <spanclass>資金有限吼過氣球星 &#13;<br> 資金有限的，可以留意一些退役球星，皆因會隨年月而變得唔值錢，上年我就用了約五十美元買到我偶像「大L」拉利莊遜的PE版。&#13;<br> 還有一個方法，就是巴結波鞋公司（總公司，並非香港office）的職員。不過最新消息指，一剔會嚴懲售賣PE的職員；聽講部份「活躍分子」已被炒魷，所以近排交投十分淡靜。要搵ZoomLeBron3的PE亦好困難，就算有，都會以天價埋單！&#13;<br> 查實對我來說都是一件好事，因為可以慳番一筆；但我始終想唔通兩個問題：一、點解咁多人賣假鞋唔捉，而去捉賣PE的人？二、點解配色咁靚的PE不作發售，相反賣出街的配色，不是無甚特別，就是騎騎呢呢？真令人費解……</spanclass></spanclass></p></body></html>