<html><header><meta charset="utf-8"><title>雨天開工　假戲真做<br>千嬅避吳彥祖撻低拗柴</title></header><body><h1>雨天開工　假戲真做<br>千嬅避吳彥祖撻低拗柴</h1><p>楊千嬅與吳彥祖這對緋聞男女前晚在中環續拍新片《千杯不醉》，雖然開工期間下着暴雨，但大隊仍爭取時間拍攝吳彥祖向千嬅酒後吐真言的戲份，可是腳踏四吋高鞋的千嬅竟不慎撻低，當場拗柴。</p><p>楊千嬅和吳彥祖前晚再次碰頭，於中環半山通宵拍攝爾冬陞執導的新片《千杯不醉》，劇情講述吳彥祖酒後於天橋上漫步，巧遇素未謀面的千嬅，竟對她吐露真言，令扮演啤酒妹的千嬅嚇到掉頭走，其間更不慎仆低，腳踏四吋高鞋的千嬅竟假戲真做，真的不小心撻低，當場拗柴。<br> &#13;<br> <spanclass>「好似走難」 &#13;<br> 當時爾冬陞還大讚千嬅道：「呢場戲你拍得咁逼真嘅？」千嬅即苦笑說：「我真係拗柴呀！」而昨日她已看醫生診治。&#13;<br> 由於拍攝期間斷斷續續下大雨，令拍攝兩度叫停，監製方平便趁機安排台前幕後影大合照，爾冬陞卻搞笑地向千嬅和吳彥祖說：「執執個頭先啦，亂到好似走難咁。」<br> &#13;<br> <spanclass>咀得自然 &#13;<br> 千嬅和吳彥祖表示早前已拍攝一場激吻戲，雖然二人緋聞傳得正盛，日前拍戲又公然打情罵俏，但千嬅說：「好在有呢啲新聞，有多啲觀眾入場睇。拍呢套戲要keep住打情罵俏，如果唔係點提名最佳男、女主角呀？」&#13;<br> 千嬅揚言對緋聞不尷尬，吳彥祖亦稱不會避忌，問他與千嬅拍咀戲時是誰採取主動？他說：「冇話邊個主動，好自然發生，同現實生活一樣。」&#13;<br> 採訪、攝影：娛樂突發組</spanclass></spanclass></p></body></html>