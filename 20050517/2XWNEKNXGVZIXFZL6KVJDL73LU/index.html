<html><header><meta charset="utf-8"><title>Canon350D落場個零月　行機激減$1,000</title></header><body><h1>Canon350D落場個零月　行機激減$1,000</h1><p>Canon350D剛落場個零月，行貨嗰邊突然發布齋機身裝同Kit裝同時減$1,000！老實講句，筆者係第一水買機嗰班，感覺真係幾氣頂吓！不過對於預備出機嘅，當然係好消息啦！&#13;<br>以機而論！350D的確係一部好機，暫時機身最小巧的820萬像素D-SLR級相機，機身體積只有126.5×94.2×64mm，比上代300D瘦身25%！而且機身內置的DIGICII影像處理器，更是全機的靈魂所在，須知這是同上價機1DMKII及1DsMKII同級㗎！影像實淨度同滑淨度，比舊款300D真係有好明顯嘅改善！&#13;<br>如果問出機買齋Body定Kit裝好，唔使講當然係Kit好啦！淨係多一支全新EF-S18-55mmII鏡頭，已經值回票價，好多玩開Canon菲林機嘅人都買佢，鏡質唔錯而且又夠Wide！如果問Canon今次點解減價咁快又咁突然，據行內人估計，350D去貨慢可能係原因之一，但其實這是與300D的相對問題，加上Prosumer玩家亦出機出得七七八八，其實銷情已唔錯；更大的問題是Nikon超平D-SLR──D50，會在下月中抵港！所以350D今次暑期優惠價激減$1,000，可以話係「清場價」，絕對入得過！&#13;<br>&#13;<br>文：AVMAN</p><p>Profile</p><p>感光元件　820萬像素CMOS&#13;<br> 記憶卡　CFTypeI/II、Microdrive&#13;<br> LCD　1.8"（115,000像素）&#13;<br> 電池　NB-2LH&#13;<br> 尺寸　127×94×64mm&#13;<br> 重量　485g&#13;<br> &#13;<br> 佳能（香港）&#13;<br> 查詢熱線：21702888</p></body></html>