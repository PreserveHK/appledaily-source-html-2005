<html><header><meta charset="utf-8"><title>今日至Shoot：走前禮物</title></header><body><h1>今日至Shoot：走前禮物</h1><p>紐卡素前晚主場一比一打和車路士，賽後法國球員羅拔唔知係咪諗住係告別戰，竟將波衫、波褲、波襪等全身除得嘅嘢，都送晒畀球迷，報答佢哋一路以來嘅支持。其實，今季紐卡素成績麻麻，來季冇得打歐洲賽事，羅拔剝得咁盡，咪當畀球迷嘅安慰獎囉！美聯社</p></body></html>