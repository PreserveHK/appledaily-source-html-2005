<html><header><meta charset="utf-8"><title>美麗在望：腳趾扮靚今夏必選乾花啫喱甲</title></header><body><h1>美麗在望：腳趾扮靚今夏必選乾花啫喱甲</h1><p>夏天涼鞋當紅，要ShowOff靚鞋靚腳，十隻腳趾就要打扮得靚靚。一向貪靚的江芷妮（Cherie），已急不及待為趾甲做上乾花啫喱甲，一來花卉圖案最啱夏天，二來容易襯衫襯鞋，是今季必選的美甲款式。&#13;<br>&#13;<br>記者：招佩珊　攝影：梁細權、陳智良、陳偉強&#13;<br>Hair：Aaron@PRIVATEi　Make-up：Synni@PRIVATEi&#13;<br>部份服裝提供：COCOLULU</p><p>涼鞋是夏天的MustHaveItem，平底、船底、民族Feel……Cherie亦湊熱鬧入咗幾對，問她可會將趾甲塗得靚靚襯番對涼鞋，「我都會塗甲油，見到呢啲花花、甲蟲圖案咁靚，令我想試多幾款呢類圖案花甲。」她一眼便看中從未見過的乾花啫喱甲。「好靚又唔會太誇張，襯到不同款的涼鞋。」</p><p>每日護膚3小時</p><p>Cherie雙腿又白又滑，原來她很着重皮膚護理，除非遇上拍劇日子很忙，否則，她每日會花上2-3小時做齊由頭到腳的護膚程序，而腳部磨砂、塗Cream就一定走唔甩。Cherie話自己間中也會在家做些修線條的小運動，有時間便會出去做SpaRelax吓！</p><p>乾花圖案</p><p>美甲程序</p><p>乾花甲防水唔甩色</p><p>NAILNAIL美甲師Athena話，花卉圖案及立體昆蟲Pattern是今夏必選，乾花啫喱甲更是她的推介。「立體花或塗顏色始終容易甩或刮花，但乾花本身有顏色，上面亦有層啫喱料保護，所以唔怕濕水和甩色。」乾花啫喱甲工序較簡單，約1小時便可完成10隻趾甲，可維持2-3星期。</p><p>邊種乾花至啱用？</p><p>宜選體積細小平面的花，一大朵花的便難以放在甲上。</p><p>收費：立體花啫喱甲$100/隻起；平面花啫喱甲$80/隻起；乾花啫喱甲$70/隻起&#13;<br> 備註：立體花啫喱甲宜1日前度尺寸訂甲，Gel甲亦需約1.5小時。&#13;<br> &#13;<br> NAILNAIL（22953381）&#13;<br> 地址：中環國際金融中心Ｉ期3003-3005店</p><p>啫喱甲圖案至熱</p><p>護理篇&#13;<br>食物浸腳又白又滑</p><p>任憑趾甲打扮到靚爆燈，倘若腳趾邊同腳踭死皮又厚又嚡、乾裂紋勁過蜘蛛網，仍然令旁觀者倒胃。要靚「足」全場，大可以浸番個腳部Spa。這個食物Spa對皮膚有修護功效，如菠蘿加蛋黃，有助軟化及滋潤皮膚。Mask中的薑酚亦能促使黑色素排出，士多啤梨則有美白作用。</p><p>滑滑腳掌Spa</p><p>收費：首次試做價$170/20-30分鐘（原價$300）</p><p>美白腳掌Mask</p><p>磨砂後，以混和了士多啤梨、薑及牛奶敷在腳掌面10分鐘，有助皮膚吸收養份。&#13;<br> 收費：首次試做價$170/20-30分鐘（原價$300）&#13;<br> &#13;<br> 美型堂（31889322）&#13;<br> 地址：中環威靈頓街1號荊威廣場8樓</p><p>DIY護腳修甲</p><p>基本腳部護理每日都應該做，用磨砂膏去除死皮，塗點滋潤霜便能為肌膚倍添潤澤。</p><p>磨砂</p><p>a.天然浮石磨砂膏$130（A）&#13;<br> 能去除死皮厚繭，滋潤皮膚。&#13;<br> b.PeppermintCoolingPumiceFootScrub$89（B）&#13;<br> 浮石粒子能去除腳底死皮，薄荷油成份紓緩疲勞。&#13;<br> c.柔膚足部磨砂膏$80（C）&#13;<br> 火山石及牛蒡植物萃取精華去除角質厚皮，軟化皮膚。</p><p>滋潤</p><p>a.足部滋養霜$100（C）&#13;<br> 茶樹及薰衣草複方精油有抗菌紓緩效用，乳木果成份可潤滑乾裂皮膚。&#13;<br> b.PeppermintIntensiveFootRescue$140（B）&#13;<br> 含大豆油、蜂蠟及薄荷，塗後冰涼，潤而不膩。</p><p>小工具</p><p>a.膠柄腳銼$35（B）&#13;<br> 用來銼去腳趾邊死皮最啱。&#13;<br> b.天然浮石腳擦$50（A）&#13;<br> 腳擦可清潔指甲縫，天然浮石可推走死皮。</p><p>a.亮鑽指甲銼（垂直型）$90（D）&#13;<br> 細細把方便收藏，磨滑轉彎位夠靈活。&#13;<br> b.亮鑽指甲銼（圓形）$90（D）&#13;<br> 圓形設計貼近指甲形狀，初用者亦易把指甲磨得圓滑。</p><p>（A）~H2O+（28332028）&#13;<br> （B）BodyShop（29150962）&#13;<br> （C）Boots（22347431）&#13;<br> （D）Shiseido（22657006）</p></body></html>