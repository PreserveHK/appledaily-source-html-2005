<html><header><meta charset="utf-8"><title>NokiaN90水貨突襲全港僅20部喪炒$8,000</title></header><body><h1>NokiaN90水貨突襲全港僅20部喪炒$8,000</h1><p>萬眾期待嘅NokiaNseries三子之一—N90！事先在毫無徵兆之下，水貨突然殺抵香港手機場！機王一出即索價$8,000，甚至比官方初定嘅700歐元（約&#13;<br>＄7,000港幣）更攞你命！冇計啦！全港暫得20部，物以罕為貴嘛！加上N90挾德國蔡司光學變焦鏡頭之勢，並首度大玩雙旋轉式鏡頭兼取景屏幕，講實力，真係無人匹敵，甚至有水貨舖開價再貴，仍不乏Fans自掏荷包！&#13;<br>&#13;<br>記者：陳國輝　攝影：陳盛臣　&#13;<br>ImageGirl：Yumi</p><p>Profile</p><p>制式：WCDMA/GSM900/1800/1900&#13;<br> 體積：112×51×24mm&#13;<br> 重量：173g&#13;<br> 屏幕：26萬色內屏及6萬5千色外屏&#13;<br> 通話時間：180分鐘&#13;<br> 備用時間：288小時&#13;<br> 主要功能：200萬像素蔡司鏡、自動對焦、視像通話、補光燈、20倍數碼變焦、支援MP4格式影片、相片及影片編輯、XpressPrint、31MB內置記憶、MMC卡&#13;<br> &#13;<br> &#13;<br> 樂進(23806669)　&#13;<br> 地址：旺角先達廣場地下G106舖</p><p>據「先達」Sales講，呢批歐洲英文版N90，全港返貨僅20部，而進駐先達嘅，重只係得兩部，簡直要用稀世珍品嚟形容！但奉勸有心買嘅Fans唔好太心急，因為有傳聞話，今個星期重有一批N90到港，而且係來自台灣；即係話，能夠顯示及輸入繁體中文，開價同𠵱家差不多；至於香港行版亦將於9月推出，想獲得百分百信心保證嘅話，不妨等多一陣！</p><p>蔡司鏡頭自動對焦</p><p>由軍用望遠鏡玩到民用相機嘅德國蔡司鏡片，除咗其祖國品牌Lecia，跟住用得最多嘅攝影產品應該係SONY。首度以蔡司鏡身份打入機壇嘅N90，標榜用上「CarlZeiss」蔡司鏡頭，特點係高感光度、唔易變形，影出嚟嘅相梗係靚啲啦！同時，「諾記」重第一次加入「AutoFocus」，只要按住紅色快門掣，相機就顯示自動對焦框，並即時拍攝，唔使「㩒半下」，兩、三秒就影好一張，速度與K750i不遑多讓；而拍片方面就支援355×288解像度嘅MPEG4格式，聲畫效果都唔錯。</p><p>睇相播片新體驗</p><p>玩開Series60嘅朋友，對最新改良嘅Nseries應該不太陌生！皆因無論介面設計、操作方式都與Series60接近，相反，喺個人資料管理（PIM）及多媒體管理兩方面，都作出明顯提升！特別一提，當完成影相或拍片後，玩家可隨即開啟「Images&amp;Video」瀏覽，Nseries採用時針式操作，小圖懂放大縮小，用落都幾過癮！至於PIM加強部份，則包括Calendar、Contacts、To-Do-List以及PIMPrinting等四項，雖然N90唔係一部PDAPhone，但PIM功能已經愈玩愈「Pro」。</p><p>新介面玩得重爽！</p><p>阿MO　先達Sales&#13;<br> 「玩過咁多款Nokia機，Nseries嘅介面就最易用！主畫面接近PDAPhone，上排6、7個ShortcutIcon，一㩒就用到！影相亦值得稱讚，對焦快而準，暗位重會自動加光，所以照片甚少鬆散，玩起嚟勁過Low-endDC！」</p></body></html>