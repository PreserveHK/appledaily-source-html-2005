<html><header><meta charset="utf-8"><title>FUJITSU率先推出Turion64Notebook</title></header><body><h1>FUJITSU率先推出Turion64Notebook</h1><p>那邊廂微軟剛公布咗關於下一代視窗VISTA嘅資料，呢頭FUJITSU就率先推出採用AMDTurion64處理器嘅LifeBookS2110，Turion64係真正為Notebook度身訂做嘅64bit流動型處理器，與之前有品牌推出嘅Athlon64Notebook相比，用電量將大為減低！S2110使用咗耗電率較低嘅MT-28（1.6GHz），不但配合將來推出嘅新一代64bit平台，其PowerNow!同埋強化防病毒技術亦可以令到Notebook更為慳電以及提高系統嘅安全性。&#13;<br>S2110擁有13.3吋SuperFine顯示屏，配備256MBDDR333記憶體及80GB硬碟，內置DVDCombo同埋SD/MS2合1讀卡器，加上3個USB插口同埋IEEE1394，擴充性相當不俗，呢部機配有SuperAGwireless，支援802.11a/b/g三個無線網絡制式，而FUJITSU一貫嘅強勁保安系統包括LifeBook鎖、BIOS鎖、硬碟鎖等等都唔缺少，功能十分齊全，不過重量都只係1.65kg，配合3.9小時嘅電池效能，拎出街用都好方便。&#13;<br>&#13;<br>記者：梁瑋瑜　攝影：陳盛臣</p><p>規格：AMDTurion64ML-28、256MBDDR333、80GBHDD、ATIRADEONXpress200M、13.3”SuperFineTFT&#13;<br> 查詢：FUJITSU（31012898）</p></body></html>