<html><header><meta charset="utf-8"><title>　　《成報》首季虧損減少17% - 李八方</title></header><body><h1>　　《成報》首季虧損減少17% - 李八方</h1><p>兩份免費報章近期出籠，好多業內人士都覺得，對啲二線報章影響最大。剛剛公布今年四至六月份首季度業績嘅星美傳媒，即係經營《成報》嘅上市公司，亦都話預期將面臨《頭條日報》等免費報章嘅競爭同印刷成本不斷上升嘅新挑戰。&#13;<br> 為咗應付呢場硬仗，星美傳媒大股東覃輝進一步向公司注資一千三百萬元，作為營運資金，主要用作《成報》營運開支。&#13;<br> 至於四至六月嘅營運狀況，營業額約二千三百三十八萬元，較去年同期下跌百分之十四，主要原因係廣告收入同報章銷售減少。但淨虧損則減少約百分之十七，相信係報章銷售減少，減少白報紙使用量令銷售成本減少；都唔知算唔算係好消息。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>