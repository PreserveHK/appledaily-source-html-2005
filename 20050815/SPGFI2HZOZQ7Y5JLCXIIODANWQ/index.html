<html><header><meta charset="utf-8"><title>精明消費：防彈纖維竿釣大魚無甩拖</title></header><body><h1>精明消費：防彈纖維竿釣大魚無甩拖</h1><p>近兩年釣魚活動興起，好多朋友都三五成群去釣魚。但係釣魚裝備有平有貴，唔想企喺碼頭成日一條魚毛都釣唔到，就應該小心選擇合適自己Level嘅裝備，經過慢慢Upgrade，有朝一日你哋都可以釣到大魚㗎。&#13;<br>&#13;<br>記者：呂瑋宗　&#13;<br>攝影：陳智良</p><p>05最新版防彈纖維魚竿</p><p>此款為Jigging2005最新版40/60魚竿，5呎8吋一體成型竿身Monsteraddition，最大好處是輕身、幼身、敏感度高。此乃屬於Lomis魚竿系列，美國製造，竿身採用世界上最高剛性輕量防彈纖維IM9，遇強愈強，充滿爆炸力，Tip頂端極度敏感，中間回歸力強，而且終身保用。它使用富士SIC鈦金屬導環，平均分布於竿上，採用中腳GUILD設計，橫絞使用時防止鋒利布繩與竿身接觸。&#13;<br> &#13;<br> 售價：$2,700（b）</p><p>新手三寶：</p><p>老套啲講句，貴有貴玩，平有平玩；以新手嚟講，二十蚊就可以玩成日。&#13;<br> 釣魚新手開門三件事：魚排、魚鈎、鉛粒。&#13;<br> &#13;<br> 必備一：魚排&#13;<br> 魚排者，即係一排魚絲，此款約有80碼長，有排玩。&#13;<br> 售價：$4.5（a）&#13;<br> &#13;<br> 必備二：魚鈎&#13;<br> 雖然話願者上釣，但係點都要用鈎至釣到魚上嚟。此款魚鈎一包約有十多個。&#13;<br> 售價：$3（a）&#13;<br> &#13;<br> 必備三：鉛粒&#13;<br> 繫於魚鈎上，控制魚鈎深度。此款一包約二十個，十分抵玩。&#13;<br> 售價：$6（a）</p><p>進階篇：</p><p>當你嘅釣魚技術日漸進步嘅時候，若果想再上一層樓，當然要好好Upgrade吓你嘅「架罉」啦。</p><p>初級魚竿</p><p>竿釣都係好多初學者嘅進階第一部。此款為日本SpeedISO磯釣魚竿，幼韌竿身，用落感覺偏軟，約4.5米長，可用距離15呎。&#13;<br> 售價：$387（a）</p><p>新手魚絞</p><p>此魚絞擁有2,500-3,000（杯）藏絲量，另附後備杯以調節粗幼魚絲之使用。&#13;<br> 售價：$332（a）</p><p>定位擋珠</p><p>優質擋珠，作用為把浮波定位，一包有數十個。&#13;<br> 售價：$7（a）</p><p>保險擋保住浮波</p><p>此款為HK（Heaver）保險擋，就算子線被魚扯斷，有裝保險擋就可以保住個浮波。&#13;<br> 售價：$7（a）</p><p>便利綿線結</p><p>綿線結係用作控制魚鈎與魚竿之距離。&#13;<br> 售價：$5（a）</p><p>反光救生衣</p><p>此款救生衣使用反光膠質料製造，令磯釣及艇釣人士更加安全。另可配加風褸，價錢約$100-$750不等。&#13;<br> 售價：$170（a）</p><p>冰箱內附蝦箱</p><p>呢款冰箱適用於魚排，約有30度至70度保冷。&#13;<br> 箱外設有位置擺放魚竿，內附灰色蝦箱。&#13;<br> 售價：$792（a）</p><p>防滑磯釣鞋</p><p>藍色Sunko防滑釘鞋，使用前記住先用水濕潤鞋底，同埋記緊喺選購時鞋頭多預半吋，以方便斜面環境及較長時間穿着。&#13;<br> 售價：$160（a）</p><p>專業推介：</p><p>經過你不斷苦研，有朝一日成為釣魚專家，咁下面所介紹嘅架罉先可以滿足到你。</p><p>鋁金屬魚絞</p><p>鋁金屬製成，韌度、密度及堅固性高，比一般魚絞重。由精準CNC電腦車床車出，偏差性低。使用雙制動片設計及多擋位逆旋裝置，極少虛位。力量手把設計容易產生動力。且設有防水線軸，符合IGFA國際釣魚協會認可規格。&#13;<br> 售價：$3,000（b）</p><p>軍事技術魚絲</p><p>最新大斧頭牌浮游磯釣專用線，其超強韌拉力超越一般釣線300%。它採用目前世界上最新防彈背心纖維精製。其浮水線質在浮游磯釣時，操控線組能更得心應手，特殊JDHL染色加工科技能維持最佳目視效能，不可思議的耐磨性和耐衝擊性，能有效延長魚絲使用壽命。&#13;<br> 售價：$180（b）</p><p>超級鋼鉗及Cable配帶</p><p>鉗係用來鉗魚絲用的。手把部份使用T6061鈦材，鉗嘴則使用440C硬不銹鋼。&#13;<br> 售價：$1,375（b）&#13;<br> &#13;<br> 成千蚊個嘅鉗唔小心跌咗落水咁就真係喊都無謂。此配帶中間藏有鋼線，充份保障鋼鉗安全。&#13;<br> 售價：$60（b）</p><p>售賣點：</p><p>（a）一帆風順公司：荃灣河背街71號地下（總店）（24099887）&#13;<br> （b）磯堤釣研：香港荃灣西樓角路100號昌樂大廈地下ABC舖（24168117）</p></body></html>