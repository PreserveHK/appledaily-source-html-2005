<html><header><meta charset="utf-8"><title>　　梁劉澄清相信香港醫療制度 - 李八方</title></header><body><h1>　　梁劉澄清相信香港醫療制度 - 李八方</h1><p>外國嘅月亮係咪特別圓？答案梗係唔係啦。早前發現個心出現毛病嘅自由黨司庫梁劉柔芬（圖），噚日接受電台訪問時，被主持人問到，明明佢一直都係醫管局成員，點解有病都唔喺香港醫？梁太就澄清，唔係話外國啲醫療服務特別好，只係咁啱嗰時去咗美國，跟住有事，先喺當地醫埋，並非唔信香港醫療制度。&#13;<br> 一向少講自己嘢嘅梁太，喺節目中又大談佢媽媽對自己嘅影響。雖然梁老太冇乜學識，但毅力認真過人，文革嗰時，梁老太雖然會不時俾人召去批鬥，但每次都會好安然咁煮埋飯畀佢兩姐弟食先出去，呢份堅忍耐力，真係好難得。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>