<html><header><meta charset="utf-8"><title>　　技術性擊到 - 李八方</title></header><body><h1>　　技術性擊到 - 李八方</h1><p>噚日八方寫過鴻福堂盃公益金慈善足球王大賽八強賽事，終於連冠軍都有埋。打贏咗小賭王何猷龍隊波嘅華鵬足球隊，一直殺入決賽，不過佢輸咗畀阿叻陳百祥有份踢嘅修身堂隊，重係大比數五比二被技術性擊到，呢次阿叻可以喺梁守志面前威番次。&#13;<br> 不過，阿叻都有啲老貓燒鬚，因為佢射過兩次十二碼都宴客，好彩隊友好波入咗五球，如果唔係佢實俾人怨死。至於修身堂嬌滴滴嘅老闆娘張玉珊噚日冇出席，可能踢波呢種運動始終比較男人，佢間寶號搞修身生意，亦同足球唔多合拍。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>