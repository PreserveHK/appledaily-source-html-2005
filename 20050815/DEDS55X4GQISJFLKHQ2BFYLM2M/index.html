<html><header><meta charset="utf-8"><title>　　蔡菜子叫煲呔慳啲電 - 李八方</title></header><body><h1>　　蔡菜子叫煲呔慳啲電 - 李八方</h1><p>有北角「蔡菜子」之稱嘅立法會議員蔡素玉近嚟成日話香港人嘥電，噚日又諗咗幾條好橋教市民慳電，佢話慳電就好似坐喺屋企種樹，人人都要做。&#13;<br> 蔡菜子一直身體力行支持環保，今年天氣唔算熱，佢自己只係開咗唔夠廿次冷氣機，重要開夠廿九度室溫，連佢自己都話咁樣環保法，真係唔係人人都得。佢又話，蔡老太原來唔知電視備用狀態好嘥電，佢最近教媽咪閂電視總掣，實行一家人齊齊支持環保。&#13;<br> 最近曾特首要大興土木裝修禮賓府，蔡菜子已經打算寫信畀佢，提醒佢要響應節能。蔡菜子一番苦心，八方唔知煲呔領唔領情，因為佢原來唔只裝修禮賓府，連粉嶺別墅都做埋，真係一不做，二不休。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>