<html><header><meta charset="utf-8"><title>城市脈搏：<br>韓語易學難精煲電視最有用</title></header><body><h1>城市脈搏：<br>韓語易學難精煲電視最有用</h1><p>其實韓風襲港已久，早3、4年前《藍色生死戀》抵港，到家陣《大長今》、《浪漫滿屋》同今晚的《茶母》，韓風再被吹上高峯。身為韓迷自是寧死聽原音，聽唔明但勝在夠感情。或者索性修番個韓語課程，為興趣終可與偶像同聲同氣，為前途，亦可成近年來港的韓國機構，用比市價高1至2成薪金挖角的搶手貨！&#13;<br>&#13;<br>記者：陳慧敏&#13;<br>攝影：陳盛臣&#13;<br>Models：Carthline、Connie、John、Mosquito（D8）&#13;<br>韓服提供：戀愛世紀婚紗攝影公司（26260882）&#13;<br></p><p>現在，浸會大學持續教育學院、香港大學專業進修學院、中文大學校外進修學院及工聯會，都有舉辦短期韓語課程。現代韓語那堆「鎖匙符號」其實是拼音文字，共有24個字母，（14個子音（聲母）字母跟10個母音（韻母）字母。）念得熟子音母音就所有字都識得念。而句子結構亦比外語簡單，比較容易掌握。</p><p>飲茶學韓語</p><p>來港16年的韓國人賴太（原名金元慶），操得一口流利廣東話，現在是香港浸會大學持續進修學院韓語課程的兼任導師，賴太：「約3年前韓風剛剛來港，才是學韓語高峯期。好多學生都為追韓劇而來，我們同時開了6班韓語初級班都滿額。但當時香港少韓國雜誌、電視劇及產品，生活上又少用韓語，所以好多同學都只是看完電視來過過癮，讀兩級基本班就算數，那樣很快就會忘記。」&#13;<br> 現在多了好多韓片及雜誌，又有韓國公司在港請人，現今課程平均每級只收生兩班，但大部份同學都會一直念上去，直到念畢8級，可以去考3級韓語評核試。浸會大學的韓語班，內容比較輕鬆生活化，上課時傾吓偈、造造句子及繙譯，老師跟同學們常常會去飲茶，增進感情之餘同時練習會話。念畢8級之後，可用韓語寫日記，應付一般書信往來，或者玩MSN。賴太：「其實韓語不難學，但要多用才會學得好。所以睇多啲電視、雜誌、平時多找韓國人傾偈，進步就會明顯好多！」大條道理給你煲電視、上網識朋友，何樂而不為？&#13;<br> &#13;<br> 香港浸會大學持續教育學院外語課程（1至7級）&#13;<br> 名額：30位&#13;<br> 全期30小時&#13;<br> 學費：$1,380起&#13;<br> 查詢：34112861&#13;<br> 網頁： http://www.sce.hkbu.edu.hk </p><p>通勝韓語齊齊學</p><p>各位韓迷，睇得韓片多，或多或少都聽得懂一、兩句常用韓語。家陣即場「通勝式」教你幾句常用韓語守門口。但話得係「通勝式」，當然以英文發音為最準啦！</p><p>睇電視學韓語</p><p>還有網上滿屋迷狂刮，笑到噴飯的智恩經典歌舞《三隻熊》，大家不妨練定，下星期跟住唱。&#13;<br> &#13;<br> 三隻熊&#13;<br> gomsemari&#13;<br> 三隻熊住在一間屋子裏&#13;<br> gomsemarigahanjipyeyiso,&#13;<br> 爸爸熊、媽媽熊、小熊&#13;<br> arbagom,ummagom,aekegom,&#13;<br> 爸爸熊很胖，&#13;<br> arbagomeundungdunghae,&#13;<br> 媽媽熊很苗條，&#13;<br> ummagomeunnaisinhae,&#13;<br> 小熊很可愛，&#13;<br> aekegomeunneomukeyowo,&#13;<br> 一天一天在長大。&#13;<br> uoseukuoseukjahanta.</p><p>免費學韓語</p><p>想學點基本功再上課？其實除了買書及上韓國觀光旅遊局網頁外，網上還有更多韓語教學網，讓你免費學曉子音及母音發音，有些還有專頁介紹韓國文化及歷史，經典韓劇主題曲，助你聽歌學韓語。</p><p>手指韓國$49</p><p>「出術」又實用的自助旅遊書，裏面有齊自由行常用的韓語會話及地圖，還有幾款不同答案給韓國人選擇，說不通，手指指，就可在韓國通行無阻。</p><p>超簡單漫畫學韓語$70</p><p>以漫畫形式教你韓語發音與生字，還順便講講韓國各地名產，餐桌禮儀。附有韓文字母標準發音，及常用會話的CD。&#13;<br> &#13;<br> 榆林書店（23888684）</p><p>江仔網頁-韓語教室</p><p> http://homepages.ihug.co.nz/~pwong/ &#13;<br> &#13;<br> 版面簡潔的網頁，拼音試聽部份，還有韓語句子部份都有國語拼音或國際音標做輔助，易學易記。另外還有訓文正音的講解及韓國餐桌禮儀，資料豐富呢。</p><p>韓語世界</p><p> http://sunlina.anyp.cn/10.aspx &#13;<br> &#13;<br> 韓劇迷必逛網站，內容龐大，含大量韓語歌詞與繙譯、流行用語、祝福語等等。但就不含英文或國語拼音，要熟讀韓語音表才讀得明白，適合進階人士。</p><p>真人對話練習場</p><p>香港韓迷必到勝地，店舖除售賣大量冷熱門韓國雜誌、CD、影碟外，坊間少見的韓語字典放滿書架。而人品好Nice的韓國人老闆盧Sir，來港9年曾做韓文教師，說得一口流利廣東話，不過好多韓迷就專登上來找老闆傾偈，套料吹水之時，順便測測自己的韓語水準。</p><p>搜括《悲傷戀歌》寫真集</p><p>權相佑與金喜善的《悲傷戀歌》，收視平平但原聲配樂就大受歡迎，眼見前後7個客，4個都在找原聲CD，吼住其珍藏寫真集，大家有買趁手。&#13;<br> &#13;<br> 尋韓者（23883453）&#13;<br> 網址：www.hanchasa.com</p><p>$258扮大長今</p><p>為了振奮鬥志，身心都要扮成韓國人，也許可以更快掌握韓語。香港沒有專售韓服的店舖，許多留港韓人，都會從家鄉帶來港，很少找師傅訂做。但若仍想過過韓人癮，許多婚紗影樓都有一、兩套韓裝供應，質料設計有晒繡花，同你搞埋造型，頗為精美。據石板街的扮嘢用品店天神村老闆表示，以往辦公室開Party，OL們多挑和服和中國服，近來就多了人選韓服，所以多買了幾套守門口。雖然其質料比較薄，但以$258售價，抵玩有突。&#13;<br> &#13;<br> 天神村&#13;<br> 中環威靈頓街51號地庫B室</p></body></html>