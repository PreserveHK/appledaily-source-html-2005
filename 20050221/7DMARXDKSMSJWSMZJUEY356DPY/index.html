<html><header><meta charset="utf-8"><title>鐵騎速報：<br>最新日牌國產羊仔平過搭巴士</title></header><body><h1>鐵騎速報：<br>最新日牌國產羊仔平過搭巴士</h1><p>喺日本，好多人揸綿羊仔都係為咗喺同區內代步，唔使上高速，所以對綿羊嘅cc、馬力要求都唔高。最近就有車行引入一部由中國本田製造嘅50cc綿羊仔，雖然唔可以上高速公路，但係配套高級齊全，而且萬鬆啲就買到，計吓條數分分鐘重平過搭巴士！&#13;<br>&#13;<br>記者：馬慶武&#13;<br>攝影：黃子偉&#13;<br>Model：Katie（D8）</p><p>HondaToday加速力靈敏度高</p><p>呢架Today雖然係國內「新大洲本田」製，但由於品質絕對地高，配套拍得住較大cc級別嘅綿羊，加上吸引嘅車價（日本車價低於十萬日圓），據講已經「回流」到日本，並取得極佳銷售量。&#13;<br> 車頭一盞大圓頭燈連指揮燈裝在電鍍把手上，加上圓滑嘅羊身，外形可愛到極，而且配備連動煞車系統、開合式匙膽及泊車手掣，都係同級50仔之中少見嘅裝備。只有3.8匹最大馬力輸出，極速實在不值一提，不過令人驚喜嘅係Today嘅加速力同靈敏度都好高，喺不斷停燈、開車、停燈、開車嘅鬧市中穿梭，都唔會覺得唔夠力，只係如果喺車速限制嘅路段行駛，都係行番慢線啱數啲。</p><p>Today越級裝備</p><p>操控簡單易揸</p><p>一人車一樣實用</p><p>HondaTodaySpec.</p><p>引擎：49cc四衝風冷SOHC單汽缸&#13;<br> 缸徑×衝程：38.0×44.0mm&#13;<br> 壓縮比：10.1:1&#13;<br> 馬力：3.8ps/8000rpm&#13;<br> 車架：高拉力鋼管&#13;<br> 傳動：無段自動變速&#13;<br> 懸掛：正立前叉（前）&#13;<br> 	單筒油壓避震（後）&#13;<br> 輪胎：80/100-10（前）80/100-10（後）&#13;<br> 制動：鼓式（前）鼓式（後）&#13;<br> 尺碼：1695×630×1030mm&#13;<br> 軸距：1180mm&#13;<br> 座高：695mm&#13;<br> 車重：71kg&#13;<br> 油缸容量：5公升&#13;<br> 車輛提供：好運車行（27084499）&#13;<br> 新車售價：約$13,000</p><p>SuzukiRosie?Sapphire國產新羊姊妹花</p><p>繼之前Bella搶灘成功，鈴木科研又再次引入兩架同國內車廠聯合製作嘅新羊。同Bella一樣擁有AN125血統，性能表現實淨，不過外形則較Bella平實好多，無咁花巧，更適合粗豪男用家，用嚟開工更係慳油好選擇。Rosie、Sapphire呢對姊妹花內外分別都唔大，只係頭燈位置嘅高低有分別，另外Sapphire車頭更裝上鋼架保護車身，剛陽味更重。</p><p>Sapphire鋼架護身</p><p>SuzukiHJ125T-7Rosie?T-8SapphireSpec.</p><p>引擎：125cc四衝風冷SOHC單汽缸&#13;<br> 缸徑×衝程：52.0×58.6mm&#13;<br> 壓縮比：10.2:1&#13;<br> 馬力：9.1ps/7,500rpm&#13;<br> 車架：圓形鋼管&#13;<br> 傳動：無段自動變速&#13;<br> 懸掛：套管油壓前叉（前）&#13;<br> 	單筒油壓避震（後）&#13;<br> 輪胎：100/90-10（前）&#13;<br> 	100/90-10（後）&#13;<br> 制動：鼓式（前）鼓式（後）&#13;<br> 尺碼：1772×682×1112mm&#13;<br> 軸距：1255mm&#13;<br> 座高：750mm&#13;<br> 車重：123kg&#13;<br> 油缸容量：6.5公升&#13;<br> 新車售價：$14,200&#13;<br> 車輛提供：鈴木科研（23900345）&#13;<br> </p></body></html>