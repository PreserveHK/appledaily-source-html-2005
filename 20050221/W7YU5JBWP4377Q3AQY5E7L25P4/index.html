<html><header><meta charset="utf-8"><title>Yumiko、吳浩康台上台下耍花槍</title></header><body><h1>Yumiko、吳浩康台上台下耍花槍</h1><p>容祖兒、鄭希怡（Yumiko）、吳浩康和王力宏等前晚在灣仔出席「情歌偶像音樂會」。緋聞男女吳浩康和Yumiko在台上拖手攬腰，大唱情歌《美中不足》。&#13;<br> 吳浩康對於Yumiko日前說笑要跟他結婚，他說：「好呀！佢肯我冇所謂，今晚話畀我阿爸阿媽聽先，但佢着婚紗時唔好着咁高嘅高跟鞋，一年後生仔。」他續說：「我對佢係有遐想，有憧憬同佢拍拖。」<br> &#13;<br> <spanclass>「佢黐咗線」 &#13;<br> 而Yumiko與葉文輝在台上借位扮咀，問她會否擔心吳浩康呷醋？她笑說：「佢就想，呢排發緊夢呀。」談到吳浩康對她有遐想，Yumiko說：「呢啲阻唔到，佢對個個女仔都有遐想㗎啦。」但談到吳浩康幻想跟她結婚，Yumiko笑道：「叫佢退出樂壇啦，佢神經病黐咗線！」而容祖兒則自爆在許願樹前多次掟寶牒均失手，難怪愛情生活甚「dry」。&#13;<br> 採訪：李珮洳&#13;<br> 攝影：何國豪</spanclass></p></body></html>