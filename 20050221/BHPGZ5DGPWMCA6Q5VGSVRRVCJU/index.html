<html><header><meta charset="utf-8"><title>債務減資產厚<br>股路縱橫：新世界未升夠</title></header><body><h1>債務減資產厚<br>股路縱橫：新世界未升夠</h1><p>港股聞雞起舞，雞年第一個禮拜，恒指就上升242點，頭尾兩日，分別大升171點同120點，恒指升到14087高收。今次升市，係在大多數人睇淡的情況下出現，唔排除升勢會轉急。&#13;<br> 在牛市第2期，策略係玩波幅，但高點會愈推愈高，而時間則可能會長達1年，甚至1年半。不過，牛市2期主題係個別發展，市場唔會悶，只要有心機揀股，一樣會好好玩。&#13;<br> 地產股強勢再現，股價較資產折讓較大的新世界發展（017），有機會開快車。近個多月，新世界股價走勢形成複式頭肩底，頸線在7.95元，上周五高成8.15元後收8.05元，已衝破頸線阻力，10日線亦升越20日線，上升大浪確認，以形態量度升幅計，初步目標係去年底高位9元水平。&#13;<br> 新世界債重，但最近出售貨櫃碼頭權益，令負債情況有所改善。&#13;<br> 集團旗下的新創建（659）出售葵涌的3號和8號碼頭，作價30億元，獲利18億元，新世界佔新創建54%權益，可攤佔盈利9.7億元。<br> &#13;<br> <spanclass>股價折讓達65% &#13;<br> 另外，集團推出的大型樓盤「泓都」銷情理想，售樓收益會比預期為佳，集團05年度（6月底結算）盈利，可由原先估計的11億元，大幅提升到22億元。&#13;<br> 明天賣地，市場預計九龍灣商貿地皮成交價約9億元，倘成績高於市場預期，對大部份收租股有正面影響。新世界投資物業組合面積逾800萬方呎，頗多更屬優質物業，重估升值的幅度會好可觀，保守估計新世界每股資產淨值23元，現時股價折讓高達65%！&#13;<br> 大行看好新世界，里昂列新世界為投資首選對象之一；摩根大通指新世界售碼頭後負債將大減14%，維持其中性投資評級，目標價9.50元；大華繼顯建議買入，目標價10.28元。&#13;<br> 新世紀集團（234）有消息，管理層今個星期開始「路演」，推介集團在東南亞地區的業務，包括酒店、郵輪（內有賭場）、同物業投資組合的前景。傳有基金已急不及待，搶先在市場吸納，令股價升勢轉急，相信基金在了解集團的盈利前景後，收集得會更為積極。&#13;<br> 郭兆誠</spanclass></p></body></html>