<html><header><meta charset="utf-8"><title>獨居翁缺熱水爐沖涼</title></header><body><h1>獨居翁缺熱水爐沖涼</h1><p>「呢排天氣凍得咁犀利，屋企又冇熱水爐，煲水沖涼根本搞唔掂，我惟有索性唔沖涼，抹身算數。」六十三歲的王嗣坤無奈地說。&#13;<br> 坤叔五年前喪妻，三名女兒已婚不同住，他現過着獨居生活。「我原本同老婆住喺唐樓，但佢過身之後，我唔想睹物思人，於是同房屋署申請公屋，我搬嚟呢度都有四年，但屋企重係好多嘢都冇。」</p><p>蘋果基金撥款購買</p><p>對坤叔來說，最不方便就是家裏沒有熱水爐，夏天的時候，他還可以用凍水沖涼，但現在天寒地凍，坤叔每次沖涼，都要咬緊牙關。「我沖涼至少要煲兩煲熱水，但煲完一煲，另一煲就已經凍晒，所以我真係好想有一部熱水爐，但我自己又冇錢買。」&#13;<br> 坤叔年輕時在鐘表行工作，後來轉行經營糧油食品店，惟十年前他生意失敗，從此一無所有，近年也要靠綜援金生活。坤叔歎道︰「真係冇諗過自己今時今日會搞成咁，要硬住頭皮搵人幫。」&#13;<br> 坤叔的個案由香港聖公會將軍澳安老服務社工轉介，蘋果日報慈善基金有見其需要，即時撥款五千元，助他安裝一部煤氣熱水爐，安度嚴冬。&#13;<br> 捐款編號︰C1891&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>