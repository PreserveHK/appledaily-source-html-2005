<html><header><meta charset="utf-8"><title>　　灣仔區靠農曆年翻身 - 李八方</title></header><body><h1>　　灣仔區靠農曆年翻身 - 李八方</h1><p>啲高官近日個個走去振興灣仔區，灣仔區議會主席黃英琦話，作用係好有限，個聖誕檔期都完啦，要振興都振唔切，好快又到農曆新年，不如留番啲精力，諗諗農曆新年有乜搞作重好。&#13;<br> 灣仔啲商戶世貿時慘咗幾日，八方都好同情，所以嚟緊呢幾日都會多啲約人去灣仔食飯幫補。其實政府都好落力㗎喇，為咗振興消費，肥龍都肯扮聖誕老人去攬蔡菜子。&#13;<br> 呢排新「民主女神」譚香文人氣就勁啲，不如叫肥龍落多次灣仔區攬吓譚香文，順便攬埋俾佢鬧嘅主教陳日君同馬丁李柱銘，又可以做多場騷振興經濟，順便同民主派和解。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>