<html><header><meta charset="utf-8"><title>　　泛民勇救張炳良 - 李八方</title></header><body><h1>　　泛民勇救張炳良 - 李八方</h1><p>鳥籠政改方案流產，民主派梗係開心，唔知喺行會入面嘅唯一溫和民主派張炳良有冇偷笑呢？八方記得政改方案出爐之初，張炳良已狂抦個方案有委任區議員在內。點知轉個頭，佢就被委任為行會成員。行會成員喎，梗係要支持政府政策㗎，張炳良要經歷嘅內心掙扎，可想而知有幾大。&#13;<br> 好彩，泛民主派最終都可以團結一致，齊齊向不民主方案sayno。有政界中人就話，泛民咁做肯定救咗張炳良，至少唔使令佢陷入兩難局面，唔通要口是心非咁力撐個方案咩。&#13;<br> 八方知道，張炳良周三會出席泛民舉行嘅政改研討會，希望佢都可以聽真啲泛民嘅意見，將民主聲音徹徹底底咁帶入行政會議。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>