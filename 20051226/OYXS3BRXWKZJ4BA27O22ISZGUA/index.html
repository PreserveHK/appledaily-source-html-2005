<html><header><meta charset="utf-8"><title>三緋聞女友車輪轉<br>陳冠希忘形：咁開心？</title></header><body><h1>三緋聞女友車輪轉<br>陳冠希忘形：咁開心？</h1><p>陳冠希（Edison）昨日出席一個遊戲展，無獨有偶其前緋聞女友陳文媛、鄧麗欣及2R的Rosanne亦先後出席這個活動，可惜Edison與各女出席活動的時間不同，無緣與三女聚首一堂。</p><p>陳冠希與他的前緋聞女友陳文媛（BoBo）、鄧麗欣（Stephy）及2R的Rosanne分別出席在灣仔會展舉行的「第四屆亞洲遊戲展暨數碼娛樂展」，Edison在後台做訪問時，剛巧2R在遠處經過，Edison非常眼厲，一眼便認出Rosanne。</p><p>Rosanne閃避</p><p>說到Edison與眾多緋聞女友同場，他笑言：「唔係呀嘛，咁開心？」Edison表示並不清楚大會安排，而大會曾嘗試找2R與Edison合照，但遭2R拒絕，並刻意迴避Edison。說到遭人拒絕合照，陳Edison說：「唔關我事，我行埋嚟，佢哋就走開，都冇辦法。」&#13;<br> 之前Rosanne曾透露已有半年多沒與Edison見面，問到Edison可有其事，Edison打趣說：「唔係，我諗你哋搞錯，頭先啱啱先見到佢個背影。」至於是否真的半年沒見，Edison說應該不是，他表示：「咁朋友都唔係要成日見，我同陳奕迅都唔係成日見，但我都好愛佢，女仔我就最想見到楊千嬅，佢係我家姐嘛。」</p><p>愈描愈黑</p><p>而Rosanne則否認拒絕合照，並稱大會沒有要求。問她若記者要求二人合照，Rosanne說：「我諗公司唔會畀，我哋係普通朋友，但做嘢特登影合照就唔好，唔想畀人講。」而BoBo與Stephy都表示不知Edison在同場出現。&#13;<br> 採訪：胡比　攝影：陳偉權</p></body></html>