<html><header><meta charset="utf-8"><title>　　煲呔金句回贈主教 - 李八方</title></header><body><h1>　　煲呔金句回贈主教 - 李八方</h1><p>陳主教前晚託人送咗隻戒指畀煲呔做聖誕禮物，嗰隻刻有「善牧」浮雕嘅戒指，外表睇落雖然唔係金光閃閃，但就係佢同已故教宗若望保祿二世喺九八年會面嘅紀念品，好有珍藏價值。&#13;<br> 難得主教割愛送禮，可惜煲呔作為公職人員，唔係樣樣都收得。特首辦發言人話，政府需要按照既定程序，睇吓煲呔可唔可以保留呢份禮物，換言之煲呔都未必可以領受陳主教美意，真係可惜。&#13;<br> 陳主教送禮之餘，都有叫煲呔將牧羊人精神，應用喺施政方面；煲呔就以《聖經》中一句訓言「非以役人乃役於人」回應，話自己會本住基督愛人如己精神，全心全意服務港人。八方都希望佢真係會努力實踐，唔係講完就算。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>