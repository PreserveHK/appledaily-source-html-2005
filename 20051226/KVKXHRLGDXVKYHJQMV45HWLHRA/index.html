<html><header><meta charset="utf-8"><title>　　李卓人約特首睇戲 - 李八方</title></header><body><h1>　　李卓人約特首睇戲 - 李八方</h1><p>最近有套法國電影《聖誕快樂》上緊畫，係講第一次世界大戰時，同盟國嘅法軍同蘇格蘭部隊，同協約國嘅德軍喺聖誕節暫時放低槍炮，一同攜手度聖誕。職工盟李卓人話，希望約煲呔一齊睇呢套戲，等政府同民主派可以握手言和，諗吓點樣一齊爭普選。&#13;<br> 不過，煲呔就幾冷淡，莫講話睇戲，就連見民主派開會都唔制，睇怕民主派暫時都幾難同煲呔溝通。但咁樣都未必係壞事，如果煲呔同民主派反建議話，不如暫時拋開二○一二，一齊睇《2046》大和解啦，到時民主派真係唔知去好定唔去好？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>