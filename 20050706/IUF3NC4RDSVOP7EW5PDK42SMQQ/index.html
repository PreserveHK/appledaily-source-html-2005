<html><header><meta charset="utf-8"><title>　　沙田市民點醒孫公 - 李八方</title></header><body><h1>　　沙田市民點醒孫公 - 李八方</h1><p>孫公噚晚落區，第一次去到沙田顯徑邨出席地區論壇，同近一百名街坊對話。發起論壇嘅劉慧卿一開始就問孫公，新特首曾蔭權上場，政府施政有冇乜嘢改變？孫公話，政府大體上會循既有定咗落嚟嘅政策做嘢，令人一新耳目嘅會係改變辦事方式，增加效率，重會以民為本㖭。&#13;<br> 唔知係咪孫公講嘢太過冇新意，有居民其後就同孫公講：「上屆你老細好仁慈，呢屆你要醒定啲」，又叫孫公「唔好畀鑊老細孭」。搞到孫公好尷尬咁話：「我萬萬都唔敢畀黑鑊老細孭。」但願如此啦，咁樣，曾特首同市民都會安心啲。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>