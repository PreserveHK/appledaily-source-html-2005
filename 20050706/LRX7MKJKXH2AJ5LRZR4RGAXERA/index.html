<html><header><meta charset="utf-8"><title>王靜瑩投訴遭老公虐打</title></header><body><h1>王靜瑩投訴遭老公虐打</h1><p>曾經喺《黃飛鴻》系列電影演出過嘅台灣藝人王靜瑩啱啱結婚九個月，但噚日就開記者會哭訴俾老公、南港輪胎董事陳威陶虐打，佢戴咗墨鏡到場，但依然可以見到眼鏡下貼住傷口嘅膠布。王靜瑩嘅老公陳威陶噚日亦都開記者會，佢否認有打老婆，重表示對王靜瑩嘅愛一直都冇變。</p></body></html>