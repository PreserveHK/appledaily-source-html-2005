<html><header><meta charset="utf-8"><title>泰國代表電暈靚女先奪獎<br>亞洲先生12號趙涌晒八嚿腹肌</title></header><body><h1>泰國代表電暈靚女先奪獎<br>亞洲先生12號趙涌晒八嚿腹肌</h1><p>亞視昨日安排十一位準亞洲先生在菲律賓穿泳褲拍攝外景，中國代表12號趙涌大晒八嚿腹肌，十分搶鏡。麥家琪、饒珮君和馮梓瑩更選了泰國代表達拾闖．龐柏架屈為「藝員眼中的亞洲先生大獎」得主。　記者王崇穎菲律賓直擊</p><p>無綫早前安排香港先生參賽者穿泳褲宣傳，亞視亦不甘示弱，十一位「2005亞洲先生」參賽者昨日穿上泳褲在菲律賓拍攝外景。其中任職體育教師的中國代表12號趙涌騷八嚿腹肌，十分搶鏡。&#13;<br> 前晚麥家琪、饒珮君和馮梓瑩選出「藝員眼中的亞洲先生大獎」，結果由泰國代表7號達拾闖．龐柏架屈勝出，達拾闖．龐柏架屈領獎後回吻三位頒獎嘉賓，饒珮君和馮梓瑩表現大方，非常受落，可是麥家琪卻十分抗拒，只肯讓達拾闖．龐柏架屈親吻玉手。</p><p>電眼最迷人</p><p>麥家琪、饒珮君和馮梓瑩異口同聲表示選擇達拾闖．龐柏架屈，因為他擁有一對迷人的電眼，而且身形等各方面都表現平均。達拾闖．龐柏架屈先拔頭籌獲獎，他透過繙譯說：「好開心。」他表示不會因為麥家琪拒吻臉頰感尷尬。&#13;<br> 昨日十一位參賽者換上泳褲，與穿上泳裝的麥家琪、饒珮君和馮梓瑩在Fontana度假城內的泳池拍照，可惜天公不造美，一直下着雨。麥家琪說︰「佢哋個個身形都幾fit，但條泳褲邊就太粗囉！又話會着斗零邊，幼啲會更加好睇，我都俾佢哋呃咗！」</p><p>猛男逐個評</p><p>麥家琪續說︰「我本身唔係咁鍾意大隻佬，太大隻好似機械人咁，好驚囉！我揀男仔只要手臂結實，最緊要唔好有男人味（臭狐），好彩班亞洲先生個個都冇男人味。」&#13;<br> 馮梓瑩則大讚趙涌說︰「我覺得趙涌身形最突出，我好鍾意運動型男仔。我第一次見到男仔有八嚿腹肌。以色列代表佳．賓素山令我對以色列人改觀，佢有紋身好有型。我覺得參賽者都係好似女仔咁，着愈少布睇得愈開心。」饒珮君同樣大讚佳．賓素山身形好。</p></body></html>