<html><header><meta charset="utf-8"><title>　　沈聯濤自比希丁克 - 李八方</title></header><body><h1>　　沈聯濤自比希丁克 - 李八方</h1><p>證監會主席沈聯濤噚日都幾忙，朝早去立法會回應分拆證監主席問題，下晝就去總商會講道德資本，但其實都係想講同一樣嘢。喺總商會研討會，佢用○二年世界盃南韓隊做譬喻，話南韓雖然一向民族主義色彩濃厚，但仍有道德勇氣，起用來自荷蘭嘅希丁克出任國家隊領隊，因為佢係公認嘅足球專家。沈主席嘅潛台詞，其實係想講，做監管機構阿頭最緊要專業，由業餘人士去做往往要交好多學費；兜個彎反擊政府搵非全職人士做日後嘅證監主席。&#13;<br> 不過話時話，希丁克𠵱家都返咗荷蘭教波，沈主席九月底亦都離任，專業嘅人，最後都未必可以喺專業嘅位置久留，可惜。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>