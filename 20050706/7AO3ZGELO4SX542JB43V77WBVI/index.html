<html><header><meta charset="utf-8"><title>嘉玲爆偉仔多次求婚獨欠情戒</title></header><body><h1>嘉玲爆偉仔多次求婚獨欠情戒</h1><p>劉嘉玲昨日為名牌Dior示範全新珠寶系列，剛與梁朝偉泰國度假回港的她透露現時不追求物質，反而享受心靈寧靜。劉嘉玲還透露男友梁朝偉曾多次向她求婚，但從未收過他的求婚戒指。</p><p>法國名牌ChristianDior全新finejewellery抵港，昨日在中環舉行珠寶展，請來劉嘉玲任特別嘉賓，示範三套首飾系列，非常高貴迷人。劉嘉玲曬得一身古銅膚色，露出明顯的泳衣印，她開心透露與梁朝偉在泰國度假回港，在當地大啖美食、做spa等。&#13;<br> 談到珠寶經，劉嘉玲說：「有時啱咪買，當獎勵自己囉，我鍾意一件首飾買唔同顏色，不過買咗都係收埋多。」問她男友梁朝偉可有送珠寶、鑽飾？她說：「佢都有心思，有時收到啲靚嘢，咪知佢嗰年賺多咗囉，咁都替佢開心。」</p><p>追求心靈寧靜</p><p>劉嘉玲又表示未收過偉仔送的求婚戒指，但承認偉仔曾多次求婚，她說：「初初都有求婚，因為大家都有憧憬，戒指就冇喇，呢啲係形式上，古老形式，有心就一句話、一朵花都得。」劉嘉玲續說：「物質唔係最重要，我𠵱家追求心靈上嘅寧靜，健康心靈最緊要，享受生活、享受每一件事帶來嘅快樂，都令我心靈快樂。」&#13;<br> 昨日有雜誌影到劉嘉玲與作男性打扮的女伴做運動，劉嘉玲解釋說：「呢個係我二十幾年朋友，係我做運動嘅partner，有時一個人行山危險，有個伴安全啲。」</p><p>新系列天馬行空</p><p>而ChristianDior名為「寶盒精品」的新系列，靈感有來自拜占庭時期的寶物、亦有海洋元素與歐洲守護龍等，天馬行空創意配合七彩寶石，美不勝收，如以珊瑚砌成花朵圖案、用貝母刻成海龜等。&#13;<br> 採訪：RitaLeung&#13;<br> 攝影：EdwardChou</p></body></html>