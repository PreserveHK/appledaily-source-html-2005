<html><header><meta charset="utf-8"><title>理想家居：扑得就扑<br>爛屋變地球村</title></header><body><h1>理想家居：扑得就扑<br>爛屋變地球村</h1><p>元朗舊村屋可以幾理想？這兒有「亞熱帶」風情飯廳、「日式」溫泉Spa、「元朗古村」廚房、「海派」茶室……正正因為這兒是元朗鄉下，可以天馬行空想點郁就點郁，屋主Margaret索性話之你，把它變身聯合國大本營，好讓自己在每個星期五六日，從煩囂城中入來避世，尋找另一番好Hea天地。&#13;<br>&#13;<br>記者：李湘虹　攝影：梁細權</p><p>「我以前好驚蛇蟲鼠蟻，𠵱家見到就隨手執起佢！有日響度見到隻好大嘅蜘蛛，我不知幾想學屋企以前個靚女傭，將佢即燒即食！」Margaret可是個百分百城市人，她之所以變得如此「勇猛」，全因兩棵樹！</p><p>為兩棵樹搬入元朗</p><p>「我響壽山村一直種着一棵芒果樹同一棵橄欖樹，但搬到中環之後，因為環境太過潮濕，種極都種唔好，惟有帶佢哋走入嚟元朗！」誰知「一入元朗深似海」，Margaret竟然把這間月租三千元的爛屋，DIY成聯合國Fusion超Hea屋！「我將屋內可以拆嘅牆，都拆晒！偏廳就搭榻榻米，大廳天花就扑爛變成超高樓底熱帶Feel飯廳，廚房搬出嚟飯廳隔籬重搭個柴爐，廁所就霸埋原先廚房位做Spa房……連柴房都做埋茶室連Studio。等遲啲得閒，會睇吓點搞個天台……」問她有無想過買斷間屋，她說正在考慮，我即時搭嘴說，她不租要告訴我！</p><p>通氣飯廳好優游</p><p>做另類私房菜的Margaret，飯廳當然是全屋對外最Open的地方。兩層超高樓底小房，中央是新西蘭戶外桌椅，白色牆身配以樹幹長柱和樓梯扶手，空氣中不期然瀰漫着南方一種懶洋洋的熱帶溫濕。</p><p>睡房如畫布</p><p>Margaret起初不願意公開她二樓的閨房，她說太亂太普通了，但一推開門——一室天花亂墜，原來她親手用海綿，蘸上繪畫用的水溶Metallic油，一下一下按上去，做出一撻撻的效果。既有金屬的冷感，又有每一下揉出來的圖案，真如米蓋朗基羅畫壁畫一樣，辛苦得來也值得。</p><p>茶室×工作間</p><p>這間獨立柴房本來是放柴和雜物，現在成為Margaret最新的Project——改裝成Teahouse×Studio。那套梳化茶几和工作桌椅，是她上海一個做音樂的朋友找一位當地Cafe老闆娘設計，但因為搬家，所以Ship過來香港送了給她。把它們隨意地放在茶室，又成了一個好Hea地。</p><p>浴室扮溫泉</p><p>浴室原先是廚房，Margaret親手用紅毛泥一磚一磚搭，再找師傅鋪防膠膜做防漏。牆身再用層層竹管砌成，搖身一變成日式私密溫泉。</p><p>廚房唔Open</p><p>問Margaret全屋最愛哪處，她二話不說就指廚房。原先這個位置是兩間房，她把其打通；本來更想拆了連飯廳的牆做OpenKitchen，但發現那是支撐牆拆不得。不過她的廚房都是寶，還是穩陣一點比較安全。</p><p>家居檔案</p><p>地區：元朗&#13;<br> 面積：全屋實用面積約800呎（花園約2000呎）&#13;<br> 清拆、裝修連家具費：$15萬</p></body></html>