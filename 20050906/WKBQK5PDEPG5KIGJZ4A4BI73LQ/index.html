<html><header><meta charset="utf-8"><title>精明消費：無獎估你唔到遊戲咁騎呢有乜用﹖</title></header><body><h1>精明消費：無獎估你唔到遊戲咁騎呢有乜用﹖</h1><p>一屋都係蕉皮、單車鏈、仙人掌、鸚鵡……嘩！成套高爾夫球套裝都放埋上枱！點解咁騎呢？其實佢哋全部都有實際嘅用途，唔係得個樣！今日就同大家玩個無獎競猜遊戲，估吓佢哋係乜東東啦！&#13;<br>記者︰劉昱蘭&#13;<br>攝影︰陳盛臣、陳陶鈞&#13;<br>Model︰C.Chau</p><p>摺得埋膠兜？</p><p>攤開摺痕後，猶如施展魔法，扁身的盤即可變身成高身的盤。軟身的膠盤，可因應不同需要調校高度。備有綠、黑、淺藍、橙及米白色的選擇。&#13;<br> &#13;<br> 售價︰$500/個（a）&#13;<br> 答案：生果兜</p><p>單車鏈？</p><p>單車鏈都可以擺上枱當家品用？單車鏈多鉸位，可隨意屈曲成不同大小的形狀。&#13;<br> &#13;<br> 售價︰$145（b）&#13;<br> 答案：杯墊</p><p>高爾夫球套裝？</p><p>高爾夫球上插住六支高爾夫球棍，成Set只有約六吋高，放上枱唔阻地方；唔好以為只係一款小擺設喎，食飯後果時就好有用。另外重有番茄外形選擇。&#13;<br> &#13;<br> 售價︰$39/個（c）&#13;<br> 答案：生果叉</p><p>穿窿匙羹？</p><p>不銹鋼匙羹開咗個窿，𢳂嘢咪會流晒出嚟。俾啲貼士大家，呢支匙羹係用嚟撈一種食物嘅，女士們KeepFit最鍾意食用。&#13;<br> &#13;<br> 售價︰$570（2支匙羹）$660（沙律兜）（a）&#13;<br> 答案：撈沙律羹</p><p>口硬鸚鵡？</p><p>設計師MayWong話︰「旅行時見到好多雀仔，佢哋鍾意用堅硬的嘴咬木，就喺呢個時候，侍應正好送上一瓶汽水……」&#13;<br> &#13;<br> 售價︰$90/個（d）&#13;<br> 答案：開瓶器</p><p>透明人仔？</p><p>呢個磨砂透明人仔好似好識歎，趴喺地下好似曬太陽咁款，其實佢一直Hold住呢個動作，對腳有個重要任務㗎！&#13;<br> &#13;<br> 售價︰$55（g）&#13;<br> 答案：戒指架</p><p>三個鼻哥？</p><p>動動腦筋，諗吓鼻樑上可以擺啲乜？其實都係得一樣嘢可以放上去㗎咋！&#13;<br> &#13;<br> 售價︰$189（b）&#13;<br> 答案：眼鏡架</p><p>扁身動物？</p><p>蟹仔、鱷魚仔身上嗰啲凹凸齒輪位係佢最有用嘅地方。&#13;<br> &#13;<br> 售價︰$20（f）&#13;<br> 答案：繞電線之用</p><p>倒轉燈泡？</p><p>燈泡嘅可塑性真係好高，除咗可以設計成香薰座之外，呢個燈泡形的家品，一物三用㗎。&#13;<br> &#13;<br> 售價︰$78/隻（e）&#13;<br> 答案：儲物器皿?水杯?植物盆</p><p>仙人掌？</p><p>MayWong另一得意之作，意念同樣來自日常普通的生活——當佢望住公司仙人掌發呆嘅時候，聯想到呢個設計。&#13;<br> &#13;<br> 售價︰$98（d）&#13;<br> 答案：榨汁器</p><p>無線燈泡？</p><p>大家都會以為佢係一盞燈，但睇真啲，無電線無燈掣喎，咁究竟係乜東東呢？&#13;<br> &#13;<br> 售價︰$780（h）&#13;<br> 答案：香薰座</p><p>花花擺設？</p><p>呢嚿花花擺設，放喺桌面又得，放地下亦得。大家留意一下佢嘅圓形位啦！&#13;<br> &#13;<br> 售價︰$328（b）&#13;<br> 答案：筆插?雨遮插</p><p>蕉皮？</p><p>睇真啲，蕉皮扁身，而蕉的另一端就立體嘅，咁應該估到係乜嚟啦啩？&#13;<br> &#13;<br> 售價︰$148（b）&#13;<br> 答案：門栓</p><p>養海豚？</p><p>小器皿內有小動物，放家中可做小擺設，又可令成個人醒神啲，係乜嚟呢？留意蓋上嘅窿窿。&#13;<br> &#13;<br> 售價︰$65/個（f）&#13;<br> 答案：空氣清新劑</p><p>售賣點︰&#13;<br> &#13;<br> （a）連卡佛︰尖沙嘴海運大廈（21183428）&#13;<br> &#13;<br> （b）Homeless︰油麻地駿發花園地下C室（27801363）&#13;<br> &#13;<br> （c）Purple'sCo.︰銅鑼灣地帶156號（35800043）&#13;<br> &#13;<br> （d）Tapas︰尖沙嘴重慶站商場2樓48-51舖（36902950）&#13;<br> &#13;<br> （e）city'super︰銅鑼灣時代廣場B1地庫（25062888）&#13;<br> &#13;<br> （f）logon︰九龍塘又一城UG層01舖（22655333）&#13;<br> &#13;<br> （g）Francfranc︰銅鑼灣恒隆中心2樓（34273366）&#13;<br> &#13;<br> （h）ASAP：銅鑼灣百德新街51號華爾大廈1樓A室（28080847）</p></body></html>