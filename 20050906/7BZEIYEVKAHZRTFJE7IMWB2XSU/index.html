<html><header><meta charset="utf-8"><title>　　田少請睇戲闢謠 - 李八方</title></header><body><h1>　　田少請睇戲闢謠 - 李八方</h1><p>自由黨主席田北俊23條一役「起義」，成為人民英雄，但代價亦好大，外界一直認為自由黨同北京及港府關係大不如前。董落曾上後，近期又傳出有人不滿自由黨，甚至想拆佢哋台，拉田少下馬。&#13;<br> 為顯示同煲呔關係良好，自由黨今日舉行電影《擊動深情》慈善首映，特別提醒八方以及各界人士，佢哋已成功邀請咗煲呔伉儷做主禮嘉賓，希望粉碎自由黨同政府不咬弦嘅謠言喎。&#13;<br> 田少係生意人，政治係妥協嘅藝術，相信自由黨點都唔會同政府掰面，問題係雙方如何討價還價啫。只要大家能各取所需，咪大事化小囉，而且自由黨前途如何，主要視乎該黨有冇人想選特首，挑戰煲呔；否則邊個做主席，根本就無所謂。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>