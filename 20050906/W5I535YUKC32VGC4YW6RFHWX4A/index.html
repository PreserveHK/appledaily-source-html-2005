<html><header><meta charset="utf-8"><title>世紀21西環開分行</title></header><body><h1>世紀21西環開分行</h1><p>世紀21西環開分行&#13;<br> 政府對地鐵興建西環支線開綠燈，市場人士都認為，未來西區樓價可以看高一線，世紀21已落實，喺西環卑路乍街租舖開分行，今個月開張，有十一個員工。世紀21薄扶林分行高級經理陳展文話，會集中做住宅。&#13;<br> 代理業大家鬥開分行，究竟點樣解決人手問題呢？世紀21行政總裁吳啟民就話，佢哋𠵱家經常搞招聘會請人，對有潛質嘅前線，重會大力培訓㖭。&#13;<br> 講開培訓，地監局強調，要代理業界參加持續專業進修，兩大代理集團都推出可以攞學分嘅課程。中原地產培訓及人力發展部高級經理吳治國話，佢哋推出兩個課程，包括「有效管理地產代理業務及監察機制」及「如何建立良好客戶關係」，每課程有三個學分。&#13;<br> 今次推出嘅兩個課程，費用全免，重由中原地產聯席董事鄧意民，以及吳治國主講，用實際行動鼓勵同支持積極進修，裝備自己。</p></body></html>