<html><header><meta charset="utf-8"><title>　　企業高層輪住同煲呔合照 - 李八方</title></header><body><h1>　　企業高層輪住同煲呔合照 - 李八方</h1><p>煲呔曾果然世界仔，一去完慶祝抗日勝利，噚日就特設酒會，多謝新近一年嚟港嘅海內外投資者，招呼超過二百位來自一百六十多家海內外企業嘉賓，哈，唔知有冇日資呢？&#13;<br> 曾特首席間向外商介紹香港最新嘅發展情況時，信心十足，因為香港有好多項國際盛事排住隊嚟，例如下周開幕嘅迪士尼，十二月舉行嘅世貿第六屆部長級會議，同埋年底開幕嘅亞洲國際博覽館，呢個新展館喺明年底將舉行威水嘅世界電信展。&#13;<br> 為咗表示對外商嘅重視，曾特首學足國家領導人，同班嘉賓影相留念，由於人數眾多，重要分五批影㖭！聽聞一啲外資企業管理層千里迢迢飛嚟，就係為咗同曾特首影番幅合照，真係受歡迎過劉德華。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>