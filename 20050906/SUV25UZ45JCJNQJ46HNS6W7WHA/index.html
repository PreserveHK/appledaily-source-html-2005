<html><header><meta charset="utf-8"><title>　　周光暉乖仔拍迪士尼廣告 - 李八方</title></header><body><h1>　　周光暉乖仔拍迪士尼廣告 - 李八方</h1><p>香港會計師公會會長周光暉，八年前創辦中國基建，經歷重重波折，終於上市啦。咁大件事，佢對寶貝仔女雖然噚晚要飛返英國開學，但都趕到記者會為老竇打氣。&#13;<br> 周光暉有六個寶貝仔女，超額響應特首叫人生三個嘅呼籲！噚日到場嘅係十八歲嘅周鎮康，同十四歲嘅周欣賢，一個高大有型；一個亭亭玉立，吸引鎂光燈閃唔停。鎮康對鏡頭從容不迫，因為佢今次放暑假返香港，機緣巧合下，做咗迪士尼廣告嘅model。&#13;<br> 周光暉話，個仔同兩個鬼仔同學去蘭桂坊，巧遇星探，就係咁拍咗兩日廣告，賺咗八千蚊。老竇重爆料，話個仔細個嗰陣，已經俾星探睇中，搵佢同一個大歌星合作，不個阿仔實在太搶鏡，唔適合做配角，所以佢做唔成「星爸」。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>