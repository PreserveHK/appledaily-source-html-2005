<html><header><meta charset="utf-8"><title>馮仁昭四圍超：<br>Danielle攬洋漢夜蒲　新歡情癡癡</title></header><body><h1>馮仁昭四圍超：<br>Danielle攬洋漢夜蒲　新歡情癡癡</h1><p>先後同名模AnaR.男友周立璟同羅兆輝傳緋聞嘅混血模特兒Danielle，三年前被羅兆輝大爆雙方有過一段情，同埋公開佢同洋漢擁吻嘅親熱照之後，令本來前程似錦嘅Danielle形象大受影響，近年重俾Rosemary、樂基兒同周汶錡等模特兒超越，難怪佢日前重有閒情逸致同外籍猛男蒲吧狂歡。</p><p>雞啄唔斷</p><p>Danielle日前喺中環置地文華東方酒店出席GiorgioArmani化妝品活動，之後佢去咗中環Dragoni蒲吧，約凌晨兩點，Danielle同一名滿面鬍渣嘅外籍猛男攬住行出酒吧，同行重有一對男女朋友，不過當Danielle同外籍猛男行到街頭時，兩個就即刻保持距離。&#13;<br> 當時Danielle一行四人企喺街頭有傾有講，Danielle位外籍猛男新歡就一直黐喺佢身邊，情深款款咁望住佢微笑，反而Danielle就同朋友雞啄唔斷，結果四人傾咗幾分鐘至一齊上的士離場。&#13;<br> </p></body></html>