<html><header><meta charset="utf-8"><title>　　湯家驊「失去聯絡」 - 李八方</title></header><body><h1>　　湯家驊「失去聯絡」 - 李八方</h1><p>大狀湯家驊應邀上京出席世界法律大會開幕儀式，雖然佢人在北京，但心繫香港，噚日佢嘅大律師辦公室突然致電北京，通知佢部電腦出事，懷疑被駭客入侵，好彩未有造成嚴重損失。&#13;<br> 湯大狀話，都已經唔係第一次，所以唔係好擔心，至於係咪有人想入侵佢部電腦竊取機密資料，就難以估計喇，日後惟有做足防範措施。&#13;<br> 繼電腦出事，湯大狀轉頭又唔見咗部手提電話，結果有大半日同外間失去聯絡，平日忙到氣咳嘅佢應該樂得清閒，因為唔見咗電話，大條道理玩「失蹤」。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>