<html><header><meta charset="utf-8"><title>　　支聯會接力賽傳薪火 - 李八方</title></header><body><h1>　　支聯會接力賽傳薪火 - 李八方</h1><p>支聯會聽日喺遮打行人專區搞咗個「平反六四．薪火相傳」接力賽，搵咗班支聯會常委、義工同埋學生齊齊跑接力賽，宣揚六四精神。不過，八方睇完參賽嘅常委隊名單，就真係嚇到眼都凸埋，因為成員有司徒華、李卓人、何俊仁、梁耀忠、陶君行同埋蔡耀昌。陶君行、蔡耀昌同梁耀忠三個都算跑得吓，但係華叔一把年紀，佢跑接力賽真係八方驚過佢；李卓人就出名叫「藍色西瓜波」，咁大個肚腩跑得郁先算；何俊仁就出名冇記性，跑跑吓怕且漏低支接力棒都似。&#13;<br> 不過八方諗到條好橋，常委隊大可出動秘密武器，叫陶君行好似堵塞東隧咁，阻住其他人條跑道，咁常委隊就贏梗！&#13;<br> &#13;<br> <br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>