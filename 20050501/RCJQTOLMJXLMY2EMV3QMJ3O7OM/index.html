<html><header><meta charset="utf-8"><title>Puma出摺車只賣三周</title></header><body><h1>Puma出摺車只賣三周</h1><p>前幾年摺車由㗎仔帶起，Panasonic出品的Will橙色摺車如今再睇都一樣咁潮，結果呢兩年連BMX都翻生。&#13;<br>今次連Puma都有單車出，同丹麥Biomega合作推出呢部摺車，睇質素就唔係趁熱鬧玩玩吓。價錢唔平，質素亦有番咁上下，單檔（無得換波）、雙碟煞、車重13.5kg，最特別係獨家DT-WireLock鎖車系統，它位於車架中間連接鏈餅，由於它是車架一部份，如果偷車賊一破壞這部份，就成部車唔行得，因此偷來亦無所用。而每部BiomegaBicycle均附有輕身鋁質行李架一個，可隨意按上或拆下，負重量達10千克（即22磅）。無錯，BiomegaBicycle係一個Collection，除咗車外重有背囊（金字塔形，可直接安裝在行李架上），亦有風褸！Puma刻意將這個Collection做成相當罕有的Items，只會於又一城Puma旗艦店有售，而且只賣到5月中！有興趣就快啲去睇睇。&#13;<br>&#13;<br>售賣點：Puma專門店（31050991）&#13;<br>九龍塘達之路80號又一城L1-09舖</p></body></html>