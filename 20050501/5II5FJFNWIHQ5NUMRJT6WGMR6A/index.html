<html><header><meta charset="utf-8"><title>有運到：<br>趣致風水盆栽潮爆四葉草谷夢想</title></header><body><h1>有運到：<br>趣致風水盆栽潮爆四葉草谷夢想</h1><p>喺寫字枱放一盆小盆栽，當然可以令工作環境更有生氣。不過如果揀錯嘅話隨時會影響風水格局。想催運又養眼都有大把選擇，最潮嘅四葉草傳說會令人夢想成真、重有個名已經夠晒照嘅發財樹，通通樣靚好兆頭。	&#13;<br>&#13;<br>記者：馬慶武　攝影：周旭文　資料提供：方海閱</p><p>放盆栽禁忌位</p><p>土種植物屬土，不可以放於東北、東南位，否則會影響健康運，最好放於西位，可生財。而水種植物可放西南、北、南，不宜放東南，否則會是非不斷，影響工作運。顏色都會影響植物屬性，綠色植物基本上冇禁忌位，要留意嘅係紅色、紫色等火性植物不宜放於東南及西北，對健康及社交都會有壞影響。</p><p>四葉草&#13;<br>願望成真</p><p>講到風水盆栽，最新最潮都要算係四葉草。可水種或土種，日本嘅四葉草大多只有三葉，幸運四葉草可謂萬中無一。不過呢種荷蘭入口嘅四葉草就每棵都係四塊葉，自然爭住嚟幫你實現願望啦！$28（c）</p><p>佛坐蓮&#13;<br>銷售員至啱</p><p>圓葉植物屬金，最啱放喺寫字枱嘅正西位，尤其對銷售員等需要時常走動嘅職業或政府工作嘅人有幫助，可催旺財運及工作運。$55（c）</p><p>紅頭&#13;<br>鴻運當頭</p><p>紅頭仙人掌有鴻運當頭之意，由於仙人掌屬尖葉植物，最適合放喺寫字枱嘅東北位驅除疾病。但要留意紅色植物忌放西北及東南位。$15（a）</p><p>發財樹&#13;<br>精神爽利</p><p>尖葉土種嘅發財樹屬火，雖然係土種，但尖葉屬火性更強，可放喺西北位、東北位或正東位，可令健康運更佳。$28（c）</p><p>水金錢&#13;<br>財星高照</p><p>葉嘅外貌似金錢，而且多以水種，所以叫做水金錢。個名本身已經好好意頭，水為財，如果放喺正南位就可以令財星高照。$5（a）</p><p>兔仔花&#13;<br>高效催財</p><p>紅色嘅兔仔花擁有圓形綠葉，最啱放喺正西位催財運，效用比只有圓葉嘅綠色植物更佳。$25（b）</p><p>家樂花&#13;<br>有利財運</p><p>擁有紅、黃、橙等顏色，當中橙色家樂花最多最平。水種嘅橙色花放於正西位，因為西位屬金，土生金，有利財運。$10（b）</p><p>觀音葉苖&#13;<br>催旺桃花</p><p>因貌似觀音灑甘露嘅檥葉而命名，係可水種植物，適合放喺北位，可催旺桃花運。$18（c）</p><p>小雨點&#13;<br>吸引異性</p><p>紫紅色嘅小雨點可以水種，擁有波浪形狀葉，優點係極粗生，容易種。可放喺北位，有利桃花運。$18（a）</p><p>售賣點</p><p>（a）鵬園花園園藝公司&#13;<br> （23970995）&#13;<br> 太子道西206-208號地下&#13;<br> （b）森記園&#13;<br> （23802753）&#13;<br> 太子道西162-164號地下&#13;<br> （c）國泰園藝公司&#13;<br> （27890033）&#13;<br> 太子道西200號地下</p></body></html>