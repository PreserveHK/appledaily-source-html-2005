<html><header><meta charset="utf-8"><title>日本玩具大割價$49養精英大師做馬主</title></header><body><h1>日本玩具大割價$49養精英大師做馬主</h1><p>近日馬迷朋友的話題總離不開精英大師，個個都奢望話想一試做馬主同拉頭馬滋味，咁啱最近有玩具店開倉，養馬仔機「PocketHorse」減到$49有交易，養完就可以落場同其他馬仔比賽，咁就隨時都可以拉頭馬。另外重有其他限量版Figure、果子玩具、公仔，全部照價大割價，啱晒好玩之人！&#13;<br>&#13;<br>記者：梁諾宜　攝影：陳智良&#13;<br>ImageGirl：Vicky</p><p>熱爆小馬&#13;<br>PocketHorse遊戲機</p><p>「PocketHorse」玩法同「他媽哥池」一樣，除要每日餵食、清潔、同佢玩之外，你重要訓練佢，同佢跑吓步，將佢操練成一匹Fit馬，就可以同其他馬仔一齊落場比賽。重可以自己幫佢配埋種，真係做馬主一樣！&#13;<br> 原價：$199&#13;<br> 開倉價：$49</p><p>鋼之鍊金術師人物Figure</p><p>近排Hit爆嘅漫畫兼動畫《鋼之鍊金術師》，主角人物Figure一套有8盒，其中兩盒有機會是神秘特別版，抽唔抽得中就要睇彩數！&#13;<br> 原價：$199/套&#13;<br> 開倉價：$99/套</p><p>絕版鬼太郎情景套裝</p><p>鬼太郎絕版情景套裝，一套8盒，每款造型都做得好盞鬼惹笑，個個都有約5吋高，Size特大，成套擺晒出嚟展覽夠晒搶眼。&#13;<br> 原價：$399/套&#13;<br> 開倉價：$149/套</p><p>日本鐵道火車</p><p>日本火車果子玩具，一套10盒有齊JR、子彈火車、舊式火車同其他型號，最正係每列火車有晒一排排座位，夠晒Detail，絕對係火車迷首選。&#13;<br> 原價：$199/套&#13;<br> 開倉價：$98/套</p><p>限定版Figure&#13;<br>香港限定版合金魂</p><p>老闆極力推介之香港限定版合金魂GX-01RFigure，鐵甲萬能俠砌起高約7吋，配件齊備，最正斗係香港限定版，不妨趁低吸納買番個作收藏。&#13;<br> 原價：$799&#13;<br> 開倉價：$499</p><p>合金魂女角Figure</p><p>有鐵甲萬能俠，又點可以無另外兩位主角Venus同Dianan，Figure砌起約有6吋高，同鐵甲萬能俠襯埋一套就Fit到漏。&#13;<br> 原價：$299/個&#13;<br> 開倉價：$199/個</p><p>超時空要塞限量版韋基利</p><p>超時空要塞限量版韋基利，最值錢係書形包裝盒內附有證書一張，韋基利重可以變成三種唔同形態：機械人、半戰機半機械人和戰機，屬另一收藏之選。&#13;<br> 原價：$699&#13;<br> 開倉價：$199</p><p>童年偶像伴成長&#13;<br>頭擰擰叮噹瓷公仔</p><p>叮噹公仔次次都有新搞作，好似呢套瓷製叮噹公仔擺設，一套6隻，最得意係佢個頭會上下郁動，加埋三位主角個搞鬼表情，實在係搞鬼之選！&#13;<br> 原價：$299/套&#13;<br> 開倉價：$129/套</p><p>鹹蛋超人皮禮士糖</p><p>公仔睇唔啱，重有的骰鹹蛋超人皮禮士糖，一套有5個，每個都會附送皮禮士糖一筒，食完重可以收藏，計落都值回票價！&#13;<br> 原價：$99/套&#13;<br> 開倉價：$39/套</p><p>少女必掃&#13;<br>日本特別版Kitty毛公仔</p><p>紅極一時的HelloKitty日本特別版公仔，不同裝束代表着日本一個名勝地方，好似沖繩、北海道、東京，有大、中、細Size任揀，係咪想買齊全套擺滿床頭呢？&#13;<br> 原價：$80-350/隻&#13;<br> 開倉價：$30-150/隻</p><p>絕版美少女大屋</p><p>美少女產品市面已買少見少，好似呢套絕版美少女大屋，屋內有晒所有不同配件，蛋糕、餐具、枱枱凳凳一件不漏，件件都的骰又Cutie，唔玩時可摺合起來，小朋友實鍾意！&#13;<br> 原價：$499&#13;<br> 開倉價：$129（不包公仔）</p><p>ToysOutlet玩具開倉</p><p>日期：即日起至5月15日&#13;<br> 時間：1:00pm-9:00pm（星期六、日及公眾假期）；3:00pm-9:00pm（星期一至五）&#13;<br> 地址：旺角信和中心10樓1005室&#13;<br> 電話：31889958&#13;<br> 付款方法：現金及信用卡</p></body></html>