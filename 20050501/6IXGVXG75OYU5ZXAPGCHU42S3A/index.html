<html><header><meta charset="utf-8"><title>每一天都當最後一天<br>葉德嫻自我致敬償心願</title></header><body><h1>每一天都當最後一天<br>葉德嫻自我致敬償心願</h1><p>葉德嫻這位做事認真的前輩歌手，不怕別人指她難搞和麻煩，堅持故我，將每天都當做最後一日，務求把每件事做到最好。談到本月舉行的演唱會，葉德嫻表示會向心目中的「明星」致敬，當中包括她自己。</p><p><spanclass>後輩濟濟　推崇力宏 &#13;<br> 葉德嫻在八十年代推出過八張唱片，直至二○○二年才再推出第九張唱片，由她主唱的《明星》繞樑至今，亦是梅艷芳、劉德華、許志安和盧巧音等的偶像，這位前輩歌手，總讓人有一種敬畏的感覺，於是有人指她神秘，更有人說她「難搞」，這可能與她認真執着要求高，以及不願將私事宣之於口有關。&#13;<br> 葉德嫻日前接受訪問時說：「我亦聽過人哋話我難搞，我唔care，如果啲人只係用耳仔去做人，係佢哋嘅損失。」<br> &#13;<br> <spanclass>音樂劇夢難圓 &#13;<br> 做人過份認真執着會不會很辛苦？葉德嫻說：「我覺得咁係應該嘅，我每日都當嗰日係最後一日，工作亦係最後一個job，瞓覺之前會同自己講多謝，因為有時瞓瞓吓會死咗㗎。」&#13;<br> 葉德嫻這位殿堂級歌手，原來還有難圓心願，就是搞音樂劇，她說：「我好鍾意林振強啲詞，只有佢寫到musical裏面唔同角色性格嘅詞，點知一路搵唔到老闆，蹉跎到佢出事，𠵱家我唔會搞，又要搵人投資，香港市場又唔同倫敦紐約。」&#13;<br> 葉德嫻謂每次往倫敦或紐約都會看音樂劇，問她可有欣賞過張學友的《雪狼湖》？葉德嫻說：「睇咗，佢好畀心機做，但未必係我cupoftea，可能因為我受西方嘅musical薰陶好大。」說到這裏，葉德嫻謂做人一定要公道，她沒說喜歡的不代表不好，一切只因個人口味，不許扭曲她的意思。</spanclass></spanclass></p><p><spanclass>力撐安仔人品 &#13;<br> 澄清了個人的表達方法，葉德嫻之後才放膽評論新一代歌手，當中她覺得王力宏和陶喆的音樂都不俗，但她還是較喜歡王力宏。至於周杰倫，葉德嫻說：「佢body好，着件背心就好好睇囉。」談到張惠妹的舊歌比新歌受歡迎，葉德嫻說：「其實佢近期嘅歌做得好過以前，不過佢把聲變得多咗種跑江湖味。」&#13;<br> 去年許志安多番被抨擊，葉德嫻仍堅持守護他，葉德嫻說：「許志安好尊重我，我唔會只用耳仔去judge（判斷）事物，我會聽其言觀其行。」對於劉德華，葉德嫻不止錫，更是欣賞，她說：「佢係好值得尊敬嘅人，我欣賞佢自強不息，唔浪費生命。」<br> &#13;<br> <spanclass>欣賞Wyman填詞 &#13;<br> 葉德嫻○二年推出《葉緣》後便沒新作，當時有一首內容圍繞虐兒問題的歌沒收錄，原來她當時找黃偉文（Wyman）填詞，對方卻嫌自己未達要求。葉德嫻說：「黃偉文嘅詞真係好，之前安仔畀隻《講也不要講》我聽，我重複聽三個鐘都唔厭，Wyman寫到安仔嘅心情，如果佢填到首歌出嚟，我會出。」但葉德嫻認為林夕詞作較抽象，故未予以考慮。</spanclass></spanclass></p></body></html>