<html><header><meta charset="utf-8"><title>潺菜有幾正？</title></header><body><h1>潺菜有幾正？</h1><p>「咦！有機菜，即係唔用化學肥料，用天然肥料，天然肥料也者咪即係米田共？好核突呀！」我一路都唔相信呢個世界重有人咁諗嘢，而且重要係一位唔夠三十歲嘅大男人，一邊講嘢一邊腳印印，我問阿標點解會有啲咁嘅朋友，佢話係小學同學，唔係好熟。其實阿標話佢知道好多人都有他這位朋友的錯誤觀念，以為天然肥料就一定係糞便，我通常係喺街市執一些菜葉、水浮蓮之類撈埋一齊，用盆載好，再蓋上膠布「漚」，夏天天氣炎熱大概「漚」三個月就用得，冬天凍要成六個月至有好的肥料，所以我啲天然肥料好矜貴㗎！落肥料的數量要計到好準，唔會浪費。不過人類用糞便做肥料咁多年，我哋都食咗唔少啦，洗乾淨又有乜嘢問題呢？阿標笑笑口說：「話時話，近日我啲腸胃好過頭，好似好耐未去過廁所，不如煮啲潺菜食囉！」你哋今日睇我個菜欄，會唔會食唔落飯呢？講真潺菜好唔起眼，但對腸胃的確好有益，我賣14蚊斤夠4個人食，加啲瘦肉煲湯，諗起都覺得好味呀！（十九）&#13;<br>&#13;<br>阿花</p></body></html>