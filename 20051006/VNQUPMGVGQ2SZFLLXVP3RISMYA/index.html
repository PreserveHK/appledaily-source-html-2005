<html><header><meta charset="utf-8"><title>903SH解鎖之謎</title></header><body><h1>903SH解鎖之謎</h1><p>近半個月，茶餘飯後話題，總離唔開「機王」SHARP903SH（即港版SX833）！有見及此，筆者就幫大家八多啲消息。就喺上星期，竟然喺網上討論區有驚嚇發現！有本地網民竟然將903SH嘅解鎖方法公之於世，事後筆者都問過先達Sales，佢哋話因為「秘方」曝光，令到機價已經由$4,500跌到$4,000有找，903SH已全面插水！</p><p>據呢篇討論區文章所講，所謂「解鎖」，其實只係將部手機改為「TestMode」咁解！喺呢個模式入面，的確可以用本港SIM卡傾電話，打出或接聽都冇問題；但係，呢部TestMode版尚存好多「筆屎」未能解決，例如唔可以顯示中文及輸入中文字，重有聽唔到MP3鈴聲……等等，所以筆者亦唔建議大家去解鎖，費事改完機之後，後悔莫及！&#13;<br> 點講都好，將手機解鎖始終存在好多風險，但講到價錢「平」，就一定大受歡迎！正如有水貨Sales講：「𠵱家部機平咗幾百蚊，真係多咗好多人買！」睇嚟行貨SX833都要諗諗對策。&#13;<br> &#13;<br> 文：尹謹基</p></body></html>