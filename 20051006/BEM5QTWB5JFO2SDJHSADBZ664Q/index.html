<html><header><meta charset="utf-8"><title>　　政改亂放風煲呔要尋人 - 李八方</title></header><body><h1>　　政改亂放風煲呔要尋人 - 李八方</h1><p>政改第五號報告書未出籠，但係方案已經滿街飛，八方聽聞，除咗班民主派大鬧政府猛放風之外，政府高層都相當不滿，因為有啲自認為「親政府派消息人士」放嘅料竟然係流嘢，搞到煲呔佢哋要尋人，問個究竟。&#13;<br> 梗係啦，政府日日夜夜同人講，區議會嘅委任議席不可讓，○七年一定繼續存在，而且有投票權；但係呢位「親政府派消息人士」就話剔除委任制有得傾，最後政府一定會讓步換取民主派支持，結果訊息混亂，大家唔知聽邊個講先真。&#13;<br> 呢招的確係高招，實行渾水摸魚。政府就死都話委任制有穩定民心作用，又話係第一次有成六個立法會議席由區議會產生，唔可能一下子行得咁快，到咗二○一一年先有得商量。&#13;<br> 政府話快，民主派就認為委任存在咗二十三年，應掃入歷史垃圾桶，呢單嘢唔易拆，睇吓肥龍點表演啦。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>