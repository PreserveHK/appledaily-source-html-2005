<html><header><meta charset="utf-8"><title>　　郭氏兄弟畀面北大 - 李八方</title></header><body><h1>　　郭氏兄弟畀面北大 - 李八方</h1><p>北京大學為咗加強同香港各界聯繫，噚晚喺中環IFC四季酒店搞咗個晚會，可謂星光熠熠，唔少政經同商界名人出席，認真畀面，包括有興建IFC同四季酒店嘅新地主席郭炳湘、副主席郭炳聯同恒地太子爺李家誠，來自政界嘅何志平局長、民建聯主席馬力同自由黨立法會議員張宇人等，港府駐粵經濟貿易辦事處主任梁百忍都有出席。&#13;<br> 不過，八方發現大會喺之前採訪通知上列出會出席嘅港大校長徐立之、中大校長劉遵義、科大校長朱經武、理大校長潘宗光同浸大校長吳清輝，竟然全部「甩底」，北大方面話佢哋原本應承咗會嚟。講返噚晚嘅晚會，北大安排咗北大學生藝術團成員表演，唔嚟睇認真浪費。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>