<html><header><meta charset="utf-8"><title>　　香港機場去咗慈雲山？ - 李八方</title></header><body><h1>　　香港機場去咗慈雲山？ - 李八方</h1><p>地圖嘅用處好多，去旅行搵景點、蕩失路搵出路，都係靠佢，所以地圖嘅資料一定要好準確，先至唔會誤導他人。不過，一個專門提供世界各地地圖嘅互聯網站Multimap.com，居然將香港國際機場嘅位置，指咗去慈雲山附近，好多地名又串錯，例如尖沙嘴「TsimShaTsui」串成「TainShaTsui」；西貢「SaiKung」變成「SanKung」。最新一期嘅《國泰天地》特別指出Multimap.com將香港國際機場個位置搞錯咗，重講笑話好彩國泰機師唔使靠呢個網站嚟搵機場嘅位置，否則就……&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>