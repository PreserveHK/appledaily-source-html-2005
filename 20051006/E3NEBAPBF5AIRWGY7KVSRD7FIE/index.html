<html><header><meta charset="utf-8"><title>美麗在望：揀啱染髮劑唔會半紅不黑</title></header><body><h1>美麗在望：揀啱染髮劑唔會半紅不黑</h1><p>時至秋冬，髮色又要來個大轉變，坊間有各「色」各樣染髮劑，方便貪靚鬼買返屋企自助染髮。唔想買錯易甩色或貨不對辦嘅染髮劑，就要留意以下測試，除咗幫手搵出邊隻染劑最出色又唔易甩外，重睇埋附有工具有幾自助方便，咁染嘅時候就唔怕搞到污糟邋遢。&#13;<br>記者︰黃若茵&#13;<br>攝影︰周旭文、陳盛臣&#13;<br>Model︰Vibeke@Starzpeople</p><p>測試方法</p><p>上色度︰用淺啡色真髮作測試，為每撮頭髮染上不同品牌的染髮劑，20分鐘後洗去，看染後顏色是否跟盒上顯示的一樣。</p><p>持久度︰依照平日洗髮程序將染色後的真髮洗10次，並看看其顏色持久度。&#13;<br> （以5分為最高評分）</p><p>配件及方便度︰從使用染髮劑附有的配件及工具，測看染髮劑是否方便使用。&#13;<br> （以5分為最高評分）</p><p>色擇最持久</p><p>超持久染髮乳（金紅銅色#664）$49（d）&#13;<br> 說明書除了提示使用程序外，重醒你好多貼士，例如怎樣選擇適合自己的髮色、染髮技巧及呵護秀髮的步驟等。</p><p>配件及方便度︰有齊基本配套，只欠一把梳。4分</p><p>配件齊又滋潤&#13;<br></p><p>DECOREcolorcream（火燄紅色#77/44）$59.9（a）&#13;<br> 唯一附有染前護髮乳的染髮劑，杏仁精華等成份提供額外水份，染髮前使用可保持滋潤。</p><p>持久度︰洗髮後顏色依然鮮豔，不過變咗鮮橙色。3分</p><p>顏料保存最好</p><p>粉瑩豔色髮凝露（紅寶豔色#P46）$68（c）&#13;<br> 質感水凝，唔會結撻撻。染髮劑分3個獨立包裝，可以令顏料保存得更好。</p><p>持久度︰洗後仍能保持寶紅色，但有少許暗啞。4分</p><p>補染最啱</p><p>速彩染髮霜（亮酒紅褐色#7.66）$38（a）&#13;<br> 補染髮根永遠係最傷腦筋的程序，此染劑具備髮型屋常用的密毛刷，可以均勻仔細地染色。</p><p>持久度︰失去了鮮明的效果，色彩變沉。3分</p><p>廣告贏晒&#13;<br></p><p>天然脫色及染髮劑（銅褐色）$34.9（a）&#13;<br> GATSBY的雞冠頭廣告畀人好深印象，更榮獲第十屆十大電視廣告大獎，單係廣告都贏晒。</p><p>配件及方便度︰夠上色又如何，欠缺護髮產品，染後頭髮冇滋潤。2分</p><p>10分鐘搞掂</p><p>美源幻采美髮霜（棕紅色#299）$39.9（a）&#13;<br> 除咗令白髮變黑髮，原來染其他色都一樣掂，而且最短只需10分鐘就可以上到色。</p><p>持久度︰雖仍是紅色，但顏色已變淡。3分</p><p>具抗敏作用</p><p>特麗染髮乳霜（波多爾酒紅色）$38.9（b）&#13;<br> 女生用都得，而且好啱短髮人士，因為染髮劑用了角鯊稀等溫和成份，可抗敏感，減少頭皮刺激。</p><p>上色度︰染後顏色唔錯，跟參考嘅酒紅色一樣。&#13;<br> &#13;<br> 持久度︰跟剛染完嘅顏色很大分別，變成淡啡色。2分&#13;<br> &#13;<br> 配件及方便度︰除梳外有齊配套，重有樽蓋畀你換。4分</p><p>羊毛脂護髮</p><p>快速護髮染髮霜（紅銅金色#6）$26.9（a）&#13;<br> 含天然羊毛脂護髮成份，除染色外更有助滋潤秀髮。</p><p>上色度︰聲稱可染成紅銅金色，但染出來卻變成淺啡，顏色出入頗大。&#13;<br> &#13;<br> 持久度︰本身已冇乜色，洗完更淡。2分&#13;<br> &#13;<br> 配件及方便度︰染髮霜的樽太細，不能搖勻染髮劑，且很難擠出。1分</p><p>200倍放大</p><p>為了要知道染色一次為頭髮所帶來的傷害，我們將染過的頭髮放大200倍並分析受損情況。發現大部份用過染髮劑的頭髮損害性不高，髮質表層沒有裂開狀況，摸上手仍軟滑柔順，除了WELLA會令頭髮於染色後變得有點粗嚡。</p><p>查詢：&#13;<br> （a）屈臣氏　25770081&#13;<br> （b）LOGON　22658868&#13;<br> （c）L徖REAL　28281437&#13;<br> （d）GARNIER　28281408</p></body></html>