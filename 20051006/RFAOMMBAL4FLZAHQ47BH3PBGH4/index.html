<html><header><meta charset="utf-8"><title>我係OL之Eliza：BB幾個月大吸收力強</title></header><body><h1>我係OL之Eliza：BB幾個月大吸收力強</h1><p>話時話，我同Sabrina佢兩表姐妹都幾有緣，Sabrina係我中學同學，入大學之後就同佢表姐Josephine同系。我哋三個年紀相若，唱K落Pub識男仔都係三位一體，雖然畢咗業幾年，各散東西，不過感情依然咁好。&#13;<br>上星期六，又約埋佢兩個去酒店HighTea，三個女人一個墟，聲震全場，真係失禮。我哋三個性格分明，Sabrina性格爽朗、有俠女風範；Josephine溫婉斯文，是人見人愛那種；而我，入得廚房出得廳堂（好自大）！&#13;<br>我都好希望將來囡囡可以集齊我哋三個嘅優點，所以喺囡囡未出世我已經諗定一連串訓練計劃，因為BB只有幾個月大時，已經識得將聲音與意思連結起嚟，亦都係佢哋最具學習能力與發展嘅時候，BB個腦就好似海綿咁吸收力好強，如果媽咪經常同佢傾偈、唱歌、講故事，小朋友嘅語言發展會比其他小朋友學習能力高兩至三成。所以𠵱家已經好少去唱K，唱得最多嘅就係兒歌，聽眾當然係我囡囡啦！（九）&#13;<br>&#13;<br></p></body></html>