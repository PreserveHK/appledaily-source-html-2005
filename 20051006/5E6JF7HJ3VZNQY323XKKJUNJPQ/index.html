<html><header><meta charset="utf-8"><title>數碼影音：黃皮韓心$9,998靚玩HDMILCDTV</title></header><body><h1>數碼影音：黃皮韓心$9,998靚玩HDMILCDTV</h1><p>為慳地方，近年好多人都會考慮買番部LCDTV放喺屋企；據場內Sales表示，𠵱家嘅「上車」尺寸係以32"起跳，如果買日本牌子，真係2萬中點都走唔甩！最近國產中嘅名牌Shinco，新推了一部32"LCDTV——DTV-3216AM，行高解析度1,366×768，而且重係一萬蚊有找！想學無記《翻新大少》，點用少少錢嚟「翻新」屋企套影音組合，呢部機真係啱晒！&#13;<br>&#13;<br>記者：梁瑋瑜&#13;<br>攝影：楊錦文&#13;<br>ImageGirl：Wing（Starryland）</p><p>Profile</p><p>亮度：500cd/m2&#13;<br> 對比度：800:1&#13;<br> 可視角度：170（水平）/170（垂直）&#13;<br> 揚聲器輸出功率：10W×2&#13;<br> 尺寸：79×64×23cm（連座枱架）</p><p>現時市面LCDTV以兩大產地Panel當道，以技術而論，首選日本Panel技術最高，當中佼佼者有SHARP，以高解析度同細緻畫面著稱！緊追其後的有韓國Panel，畫質亦算靚，「少鑊氣」、質素有保證，而今次Shinco新返的LCDTV，就係用上韓國LG的Panel，不過價錢照舊，都係維持唔過萬的「國產」抵玩價，對於「筆直」唔多嘅玩家，絕對諗得過！</p><p>DTV-3216AM支援HDMI輸入</p><p>Shinco今次同時推出咗兩部LCDTV，分別係32"嘅DTV-3216AM及26"嘅DTV-2650AM，之前推出嘅LCDTV都係採用外置TVBox，不過今次呢兩部新機就用咗內置式設計，喺香港咁寸金尺土嘅地方，唔使另外搵地方放多一嚿嘢，始終係有好處。&#13;<br> 另一樣吸引人嘅地方，係兩部LCDTV都配備HDMI輸入口；行HDMI嘅好處，在於現時好多高階的DVD機及燒錄式DVD，都已改行HDMI了，所以在高畫質對應上，絕對冇問題。同其他LCDTV一樣，用家可以選擇座枱或者掛牆，配合自己嘅需要，而呢兩部機都係HDTVReady，即係話如果將來電視廣播高清化之後，都仍然可以用到佢哋嚟睇高清電視，連換機嗰一筆都慳埋。</p><p>1,366×768高解析度</p><p>1,366×768解像度，喺市面32"LCDTV嚟講，已經屬於較高的水平！至於Panel的光亮度，亦去到500cd/m2，對比度亦有800:1，整體嚟講都算係唔錯，記者用呢部機試播DVD，覺得畫質幾細緻清晰，尤其是對比度方面真係幾高，大家絕對可以放心。DTV-3216AM更加可以外接喇叭，部機本身又可以調校不同嘅EQ，可以做到聲畫俱佳嘅效果。&#13;<br> DTV-3216AM售價只係$9,998，老實講真係好抵買，最重要嘅係外形設計一啲都唔老土，感覺上好有東洋味道，就算你幾咁潮放喺屋企都唔會失禮，尤其係全機以黑色為主，感覺上真係好有型！</p><p>DTV-2650AM$6,798平買26"LCDTV</p><p>26"嘅DTV-2650AM，外殼就以銀色為主，機身則採用左、右兩邊喇叭設計，在視覺觀感上，顯示部份好似比原有的26"為大！基本規格亦都唔輸蝕，首推亦都係佢嘅HDMI，因為市面一般呢個吋數嘅國產機，好多仍然行緊DVI，喺靚影音使用上，當然方便好多啦！至於Panel的解像度亦有1,280×768，而亮度同對比度分別有450cd/m2同埋400:1，試機嘅效果亦都相當唔錯，佢嘅售價只係$6,798，如果唔想要咁大部嘅用家，呢部機都係一個好選擇。</p><p>Profile</p><p>亮度：450cd/m2&#13;<br> 對比度：400:1&#13;<br> 可視角度：176（水平）/176（垂直）&#13;<br> 揚聲器輸出功率：8W×2&#13;<br> 尺寸：77×54×21cm（連座枱架）</p><p>Shinco（23437775）</p></body></html>