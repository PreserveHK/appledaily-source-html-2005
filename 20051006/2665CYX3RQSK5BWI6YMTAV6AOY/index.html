<html><header><meta charset="utf-8"><title>　　新地打工皇帝夠晒出人意表 - 李八方</title></header><body><h1>　　新地打工皇帝夠晒出人意表 - 李八方</h1><p>稅局陸續寄出「綠色炸彈」，又係時候估吓邊個係今年嘅打工皇帝，不過，新上市規則要求董事酬金要具名披露，以後大家唔使估估吓。咁啱噚日大地產商新鴻基地產出年報，最高薪酬嘅並唔係郭氏三兄弟，亦都唔係大家一直估嘅陳鉅源，而係黃植榮。黃董事○五年度包括董事袍金、薪金、津貼、實物利益、花紅，同退休福利供款，酬金總額一千二百二十九萬元，比上一年嘅七百六十三萬元，升咗六成一；單計薪金、津貼連實物利益就有八百三十七萬元，月薪平均接近七十萬元。&#13;<br> 不過，講到分花紅最多嘅董事，始終都係陳鉅源，佢分到五百一十七萬。一般嚟講，分花紅係按表現論功行賞，照咁睇，新地最勤力嘅員工應該係佢嘞。至於郭氏三兄弟每人都只係得百零萬酬金，細佬郭炳聯最多，有一百九十二萬，大佬排第二，有一百八十六萬，至於成日做家訪，聽取住戶同租客意見嘅二佬郭炳江，反而攞最少，得一百七十六萬元。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>