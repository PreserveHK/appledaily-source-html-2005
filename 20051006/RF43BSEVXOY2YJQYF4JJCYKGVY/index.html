<html><header><meta charset="utf-8"><title>　　金勞詹大爆黃仁龍上位之謎 - 李八方</title></header><body><h1>　　金勞詹大爆黃仁龍上位之謎 - 李八方</h1><p>律政司司長繼任人嘅爭奪戰突然殺出個黃仁龍，搞到法律界都好意外，因為黃大狀好低調，初時睇嚟睇去都唔覺得似係從政之人，聽佢個大名，重以為係教恒宇仁龍拳嘅師傅。&#13;<br> 其實黃大狀係皇仁出品，係許仕仁、周一嶽、湯家驊嘅同門師弟，喺同學中甚為出名，成績誇啦啦，差唔多科科A，外號叫「皇仁之龍」，黃大狀如果真係做到司長，到時皇仁幫喺政府真係有影響力啦！&#13;<br> 金勞詹都讚黃大狀掂，佢同八方講，黃大狀好有名氣，而且對政治有興趣，身為選委嘅佢上次都有去特首選舉答問大會，所以由佢做律政司司長一啲都唔出奇。一有機會就砌煲呔嘅金勞詹重講笑咁話，煲呔鍾意黃大狀，因為黃大狀身材唔算高，咁就唔會搶咗煲呔嘅強勢啦！&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>