<html><header><meta charset="utf-8"><title>《女人天下》改九點鐘播</title></header><body><h1>《女人天下》改九點鐘播</h1><p>亞視播映嘅韓劇《女人天下》，後日（周一）開始將會改喺晚上九點播出，日前饒佩君（左）同黃璦瑤（右）專登去咗元朗劇場，向韓國首爾藝術團學習傳統韓國舞。其實《女人天下》後宮鬥爭嘅劇情真係幾精采，相信如果套劇喺無綫播嘅話，收視一定可以追到《大長今》。</p></body></html>