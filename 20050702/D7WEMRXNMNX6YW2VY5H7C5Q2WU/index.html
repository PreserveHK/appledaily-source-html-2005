<html><header><meta charset="utf-8"><title>　　曾憲梓坐輪椅巡遊 - 李八方</title></header><body><h1>　　曾憲梓坐輪椅巡遊 - 李八方</h1><p>全國人大常委曾憲梓身體雖然虛弱，但身為中堅愛國人士，又點可以唔喺回歸八周年大巡遊亮相、為特區政府甚至香港左派打打氣呢？所以曾常委噚日就自備輪椅，由起步開始後就以輪椅代步，邊行邊睇表演嘅曾常委全程表現興奮，不時拿住支國旗同區旗旗仔Fing吓Fing吓，又話有幾萬人慶祝回歸好鬼開心，睇嚟呢個回歸活動都幾合曾常委嘅胃口。&#13;<br> 查實一日裏面有兩個唔同主題嘅遊行，又確實會令人質疑香港夠唔夠和諧，但曾常委就唔係咁睇，唔知係咪吸收咗以往愈鬧民主派愈多人上街嘅經驗，佢噚日話本港係多元同自由社會，支持與反對意見都各有表達嘅自由，亦否認巡遊係搶民陣嘅客，叫大家用平常心看待。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>