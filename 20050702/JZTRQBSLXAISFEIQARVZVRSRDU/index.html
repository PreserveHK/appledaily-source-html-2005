<html><header><meta charset="utf-8"><title>巧遇車神即送祖記波衫伊巴奉命做宣傳！？</title></header><body><h1>巧遇車神即送祖記波衫伊巴奉命做宣傳！？</h1><p>祖雲達斯嘅瑞典前鋒伊巴謙莫域早排去法拉利個車廠買車，咁啱遇見德國車神舒密加，於是佢將隨身攜帶嘅祖記波衫送畀車神，車神亦禮尚往來教佢揸法拉利。祖記件波衫又唔係銀包或身份證，唔明伊巴謙佢點解會袋喺身，或者係祖記吩咐落，叫班球星幫手做宣傳都未定。</p></body></html>