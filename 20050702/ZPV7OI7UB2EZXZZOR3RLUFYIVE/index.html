<html><header><meta charset="utf-8"><title>　　奧比斯襟章日蘇利民甩底 - 李八方</title></header><body><h1>　　奧比斯襟章日蘇利民甩底 - 李八方</h1><p>噚日「奧比斯襟章日」開鑼，喺德福商場舉行，本來有邀請渣打銀行香港行政總裁蘇利民主持，點知八方到場，先知道佢臨時甩底，重冇其他代表補上，唔知係唔係因為怕一班記者問起佢有關收數公司買通銀行職員嗰單新聞，定係去咗遊行唔得閒呢？不過唔緊要，有關籌款活動仍然順利展開。&#13;<br> 「奧比斯襟章日」今年已經係第二屆，參加機構只要鼓勵員工每人籌得善款滿一百蚊，就可以獲得「奧比斯小Pin使襟章」，喺十月十三日「奧比斯襟章日」戴上，以表達對失明人士嘅關懷。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>