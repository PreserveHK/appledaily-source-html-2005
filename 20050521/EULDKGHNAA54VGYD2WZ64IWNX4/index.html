<html><header><meta charset="utf-8"><title>今日開倉：玩具新貨五五折激減搶硬GundamSeed合金</title></header><body><h1>今日開倉：玩具新貨五五折激減搶硬GundamSeed合金</h1><p>今年日本重拍Z高達，一定又有一番聲勢。其實高達一向有Fan屎捧場，新貨一出即有人搶，而今日旺角宇宙船開始減價，大大件GundamSeed超合金同Z高達減到兩嚿水就有交易，身為高達迷的你梗係唔好執輸。同場加映不少近月新鮮玩具，新如《鋼鍊》或復刻玩具都有，快快昅昅。	&#13;<br>&#13;<br>記者：陳卓林　攝影：陳智良&#13;<br>模特兒：Denise(TheGroup)</p><p>辣手熱貨趁平買&#13;<br>GundamSeed超合金</p><p>新世代高達迷至愛的GundamSeedDestiny，出咗只有兩個月，呢隻超合金高達BlastImpulseGundam，8吋高，雖然剛於香港播完的動畫《GundamSeed》未有佢出場，但正在日本播放的《GundamSeedDestiny》佢就擔正大旗做主角，呢個炮擊型有齊12件武器，型格威武，先知先覺之人勿失良機。&#13;<br> 開倉價$200&#13;<br> 原價$368</p><p>鋼鍊ActionFigure</p><p>《鋼之鍊金術師》去年在日本掀起的旋風，席捲中港台三地，相關產品無所不在。以主角愛德華、艾爾及雲妮作為造型的ActionFigure，每隻6吋-7吋高，外形維肖維妙，關節可動，今次大家可以違反鍊金術原則，用非等價的$580一次過交換3隻，鋼鍊迷當然萬勿錯過！&#13;<br> 開倉價$580（一套3隻）&#13;<br> 原價$700</p><p>GundamFix之Z高達</p><p>＃0024Z高達，加入了類似＃0017的變形架構，令動畫中機動戰士與飛行時的形態重現眼前。儘管有網友批評Parts少，可玩度低，但勝在上色手工精巧，細微位又跟足原著，單是外形已經無得彈，最緊要係今年有全新電影版推出，食正條水！</p><p>開倉價$200&#13;<br> 原價$280</p><p>$30毛公仔　女仔要攬</p><p>唔鍾意玩機械人的小女生，一樣有正嘢執！Elmo公仔（原價$98）、Pinky馬騮仔（原價$98）同龍珠咕𠱸（原價$70）全部一口價$30，勁抵玩！&#13;<br> 開倉價$30/個</p><p>七十年代卡通再現&#13;<br>哥斯拉內藏微星小超人</p><p>由70年代已出現、長青至今的微星小超人，今回居然與另一經典哥斯拉大玩Crossover，約6吋高，微星小超人可塞入哥斯拉同三頭龍體內，實行人獸合一，超搞鬼。&#13;<br> 開倉價$150（一套2隻）&#13;<br> 原價$198</p><p>雷鳥一號機合金</p><p>無番咁上下年紀，都未必識得呢套電視經典《雷鳥拯救隊》，當年熱爆全球，至今仍然備受追捧。去年更有真人電影版在英美日三地公映。復刻版超合金約有7吋高，淨係個Packing都夠晒懷舊味道。&#13;<br> 開倉價$299&#13;<br> 原價$499</p><p>《五勇士》五彩膠</p><p>70年代末的經典卡通《五勇士》膠公仔，可謂電視戰隊系列的鼻祖，每隻約6吋高，身體比例做得十分精細，放大跟真人無異，一套五隻一字排開，單係個勢已經贏晒。&#13;<br> 開倉價$200（一套5隻）&#13;<br> 原價$300</p><p>Kubrick&#13;<br>全部十蚊雞</p><p>2至3吋高的Kubrick唔算貴價貨，街價通常$30有交易，𠵱家一律10蚊雞，計落抵好多，不過盒裝唔知裏面係邊款，要抽幾多次先齊款，就要睇你彩數。</p><p>熱爆星戰公仔</p><p>全城瘋狂追捧的《星戰》！第三Part包括相中的Jawa同Wicket，Yahoo拍賣場都叫價$40，呢度平足一半，不過數量唔多，想抽就快手。</p><p>MarvelSuperhero系列</p><p>Part2一套6款深入民心的超人積木，包括蝙蝠俠、蜘蛛俠同佢哋班Friend，重有隻特別版等緊你。</p><p>姆明家族</p><p>Part1已經斷晒貨，身為姆明迷唔想連呢套Part2都儲唔到，就快手嚟抽番盒！</p><p>宇宙船開倉詳情&#13;<br> 日期：5月21日至6月15日&#13;<br> 地址：旺角西洋菜街南2號T添置商業大廈4/F&#13;<br> 時間：12:00nn至9:00pm　查詢：28828686</p></body></html>