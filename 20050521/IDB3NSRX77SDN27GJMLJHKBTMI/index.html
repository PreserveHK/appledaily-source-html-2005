<html><header><meta charset="utf-8"><title>陳嘉容、李嘉慧醇酒美人好易醉</title></header><body><h1>陳嘉容、李嘉慧醇酒美人好易醉</h1><p>名模陳嘉容、李嘉慧和吳嘉龍前晚出席在半島酒店舉行的法國名酒軒尼詩（Hennessy）晚宴。兩位名模穿上性感晚裝，拿着酒杯穿梭場中，合演一幅醇酒美人圖，不過兩人均表示自己酒量一般，只可淺嘗。</p><p>陳細潔釀私己酒</p><p>其他來賓包括陳細潔、陳欣健、寇鴻萍夫婦、鍾鎮濤、林炳昌和女友周飛言等，陳細潔一身Gucci大露背裝亮相，熱愛杯中物的她說：「我之前係調酒師教授下，調咗一支以自己個名命名嘅靚酒『Abbie2004』，不過釀製需時，要等十幾年先飲得，人哋叫我結婚時開嚟飲，不過我都未必嫁得出。」陳細潔又謂可一次飲兩支紅酒，她說：「我開心就飲酒，唔開心點算？飲山埃囉，講笑啫。」&#13;<br> 而陳欣健談到女兒Joanne早前常被影到跟韓君婷出雙入對的照片，他說：「佢有佢嘅私生活，我好錫佢同好尊重佢，佢同邊個一齊我都支持。其實佢真係由細到大都唔鍾意着裙，個性好獨立。」陳欣健又謂跟韓君婷不稔熟，只見過數次，但亦讚她說：「幾好，係乖女。」&#13;<br> 採訪：林妙萍　攝影：陳志嵐</p></body></html>