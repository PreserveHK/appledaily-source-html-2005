<html><header><meta charset="utf-8"><title>短線遊：<br>清水灣半島玩衋兩大放風箏熱點</title></header><body><h1>短線遊：<br>清水灣半島玩衋兩大放風箏熱點</h1><p>相約Tammy同小亮郊遊，兩人即時擘大口話：「咁凍，有乜好做？」唔通真係叫你去食西北風咩，風大，放風箏咪啱晒囉！往清水灣半島轉一圈，先到龍蝦灣和大坳門兩大風箏場盡情放個夠，再漫走龍蝦灣郊遊徑，一睹清水灣大小島嶼景色，尾程玩埋BBQ，總之就行程緊湊節目豐富，保證一家大細男女都啱玩。&#13;<br>&#13;<br>記者：尹珊珊　攝影：陳智良&#13;<br>模特兒：Tammy、小亮（d8）</p><p>首選龍蝦灣大片青草地</p><p>首個景點龍蝦灣路古石刻，有路標指示石刻所在，易找，Tammy與小亮拾級而下，一探究竟。此石刻於1980年被遊人無意發現，上有幾何圖形及鳥獸狀圖騰紋理，惟形狀甚模糊，小亮一臉茫然：「嘩，睇極都唔明究竟想表達乜喎？」也難怪，事關這法定古迹的出處至今未有定論，有謂只是天然風雨侵蝕，亦有謂是遠古船民刻在岸邊的出海記錄。&#13;<br> 龍蝦灣路盡就是風箏場，目測，大片平緩青草偌大足球場，空曠平坦無碎石絆倒遊人，加上三面環海夠好風，遇大風不難起鳶。小亮正要把戰機風箏一飛衝天，瞥見Tammy面露愁容，原來她見有六七名高手在場，怕風箏升高後即被𠝹掉，攝影師見狀說：「𠝹風箏啫，又唔係𠝹你，你擔心起唔到鳶好過啦！」廢話少說，即管拉行線試風，「一二三，放手！」屢敗屢試，戰機風箏終成功起飛，說老實，功勞應歸強勁海風。</p><p>大嶺峒山頂觀西貢海</p><p>接走全長2.3公里的龍蝦灣郊遊徑。首段上平托坑山，算是整條郊遊徑比較難行的一段，難行，不在崎嶇陡峭，難在山路上斜，人易累，Tammy未幾已腳仔軟，猶幸沿途視野廣闊，可近觀清水灣四周島嶼，加上迎面有陣陣海風吹送，一累乾脆坐在石級上，感覺舒服得多。走走停停，帶頭領放的小亮忽喊：「睇吓，前面有座金字塔呀！」眾人即九秒九湊前一看，前方有塊形狀獨特「三角石」，石下更有一小型石洞，Tammy人嬌小玩穿石無問題，小亮昂藏六尺則要出動伸縮功。&#13;<br> 開步走，未幾已到達山頂。大嶺峒高291米，視野絕佳，我們坐在大石上休息，精力無窮的小亮則權充導遊：「山下面係西貢海，最近岸的兩個小島，大叫大癩痢，小叫癩痢仔，再望遠少少，左面有平面洲，右面有青洲，再跟住係果洲群島、甕缸群島。」別以為他地理知識豐富，只因山頂有觀景台，他只按圖索驥，照字讀。</p><p>次選大坳門地勢高最食風</p><p>休息夠，再次開步走，接下來一段路景色較遜，我們專心向前行，朝大坑墩方向進發。踏過逾三百級石梯後，終走到郊遊徑的終點──大坳門公園。在涼亭附近有一風箏場，其地勢平均高於海面100公尺，特別食風，向來是放風箏熱門地，但可能拍攝當天乃平日之故，遊人僅小貓二三隻，倒益了我們這些新手盡情放個飽，事關換轉是假日的話，這兒例必人山人海，放風箏時更容易因「空中交通」繁忙，發生互相「纏鳶」場面。</p><p>大坑墩燒烤場爐多設備齊</p><p>玩夠本，是時候醫肚，大坑墩燒烤場有超過50個燒烤爐，野餐枱櫈、洗手間設施一應俱全，平日去不用霸爐，我們左揀右揀，最後決定徵用樹蔭底下的燒烤爐，貪其風涼水冷可遮蔭，在小亮一句：「透爐，強項啦！」苦等20分鐘，差點化身成非洲飢民的我們終可一享燒烤樂，「香腸最快熟，燒住嚟頂肚先。」「豬扒未熟都放落口，唔係餓成咁呀！」若嫌帶炭帶叉太麻煩，公園有小食亭補給，即使即興買隻風箏玩，一樣有貨。</p><p>交通</p><p>去程：將軍澳地鐵站乘103M小巴（$7），於大坳門道迴旋處下車，左轉入龍蝦灣路起步。&#13;<br> 回程：大坳門道迴旋處乘103M小巴（$7）折返將軍澳地鐵站。</p></body></html>