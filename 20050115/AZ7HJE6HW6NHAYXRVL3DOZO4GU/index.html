<html><header><meta charset="utf-8"><title>今日開倉：<br>出外過白色農曆年趁平掃裝備&#13;<br></title></header><body><h1>今日開倉：<br>出外過白色農曆年趁平掃裝備&#13;<br></h1><p>農曆新年就快到，相信好多人都計劃出外度歲，因受海嘯的影響，今年日本及韓國均成為大熱旅遊國家。如果大家都想過一個白色的農曆新年，就要買定禦寒衣物喇！今日呢個開倉，有跣水透氣的羽絨、Fleece及風褸套裝，就連重型羽絨褸都有，啱晒去北歐等冰天雪地的國家。&#13;<br>&#13;<br>記者：梁彩燕&#13;<br>攝影：蔡鴻雯&#13;<br>Models：Andy&amp;Pikki（CoolFactory）</p><p>日韓滑雪揀跣水褸款</p><p>若然假期唔多，揀去日、韓等地滑雪，跣水透氣的風褸或羽絨褸就不可缺少。除此之外，手襪、抓毛Cap帽都有得減，連小朋友都有份㗎！</p><p>小朋友都有份</p><p>啡色童裝有帽風褸連褲套裝，風褸底部係抓毛，表面則是防水尼龍，具透氣、防風同跣水功效。尺碼由8至16號，小童至中童都啱着。橡筋頭啡色褲，兩邊設有大褲袋，可放隨身雜物。&#13;<br> 原價：$1,380&#13;<br> 開倉價：$728</p><p>附救生器玩得放心</p><p>紫色風褸面層質料可跣水、防風及透氣，附有生命探測器，萬一喺雪山遇到意外，都可以讓拯救人員搵到你，夠晒安全！&#13;<br> 原價：$1,490&#13;<br> 開倉價：$699</p><p>羽絨+風褸又暖又跣水</p><p>一Set兩件的羽絨套裝，有齊雙面羽絨外套同擋風透氣風褸，90%鵝絨，風褸跣水度高，落雨落雪都唔怕，兩件可拆出單着。&#13;<br> 原價：$3,280&#13;<br> 開倉價：$2,390</p><p>手襪保暖耐磨</p><p>呢兩款滑雪手襪，以保溫棉加跣水尼龍製造，保暖度十足。質料耐磨，戴上手唔覺臃腫。&#13;<br> a﹒原價：$180　開倉價：$139&#13;<br> b﹒原價：$190　開倉價：$159</p><p>保暖頭箍滑雪必備</p><p>滑雪時披頭散髮影響表現又不雅，有咗呢個保暖頭箍就無有怕！可以幫助撥開秀髮又可以保護額頭同耳朵免吹親，就算平時出街都用得！&#13;<br> 原價：$120&#13;<br> 開倉價：$69</p><p>抓毛Cap帽顧埋耳朵</p><p>呢頂有抓毛底的黃色Cap帽，可根據頭形調校鬆緊度，兩邊重有護耳設計，確保經常外露的耳朵也能得到溫暖。&#13;<br> 原價：$315&#13;<br> 開倉價：$169</p><p>去歐洲首要防風</p><p>想去歐洲掃名牌貨，Fleece同風褸等擋風保暖衣襪就最適合，通常一件Fleece加一件擋風風褸就已足夠。</p><p>隨褸有埋Fleece內裡</p><p>成Set風褸套裝包括Fleece一件，杏色的外套結合三層布料織成，風褸外反光線設計同剪裁配合得夠晒Fit，隱藏式防風帽唔用時可捲埋收摺於衫領。紅色Fleece內裡重約380克，同樣有反光圍邊，入到室內或有需要時，單着Fleece亦OK。&#13;<br> 原價：$2,200&#13;<br> 開倉價：$989</p><p>針孔位貼膠防入風</p><p>黃色防風抓毛褸，褸的表面為擋風度高的物料，衫底就係抓毛料，着上身暖笠笠又唔入風。最特別係針孔位貼有膠貼，提高防風度又可以防止入水，衫腳同袖口可索緊，風幾大都唔怕吹親。&#13;<br> 原價：$980&#13;<br> 開倉價：$299</p><p>彈性帽人人啱戴</p><p>灰色全Fleece保暖帽，保暖度極高，可以將整個帽邊反下，遮埋耳仔同頸項，款式簡約亦較中性，雖然只得一個Size，但勝在彈性度夠高，人人都啱戴。&#13;<br> 原價：$198&#13;<br> 開倉價：$119</p><p>去北歐出動重型褸</p><p>如果有幸放個悠長假期，去北歐見識一吓，就要由頭到腳都做足保暖功夫。要揀羽絨含量極高的羽絨，無論長褸、羽絨王定係備有各種保暖防風措施的褸款都要出動。</p><p>90%鵝絨暖笠笠</p><p>鮮黃色長身羽絨褸，含有高達90%的鵝絨，長褸款夠晒暖笠笠。面料選用英國Pertex衣料，密度高、拉力高，質感亦柔軟輕身。&#13;<br> 原價：$2,469&#13;<br> 開倉價：$1,490</p><p>羽絨王抵零下30度低溫</p><p>呢件羽絨王，羽絨含量有成90%，可抵禦零下20度至30度低溫，有埋極度保暖又防風的羽絨帽。同樣備有救生器，安全又禦寒。&#13;<br> 原價：$2,200&#13;<br> 開倉價：$1,469</p><p>防入風手袖</p><p>跣水防風羽絨褸，拎上手感覺較重身，裏面由90%鵝絨組成，保暖程度有保證。衫內有腰帶可束緊腰部，營造線條之餘亦可確保保暖度，又有防入風的手袖設計，以意大利毛圍邊的帽可拆除。&#13;<br> 原價：$2,200&#13;<br> 開倉價：$1,699</p><p>透氣網層保乾爽</p><p>運動褲內裡為透氣網層，褲筒內可以束腳或將褲筒套入鞋筒內，褲外又有橡筋設計，可以將腳管索緊，保暖又可減少入風機會。褲身較厚，跣水度亦高。&#13;<br> 原價：$490&#13;<br> 開倉價：$369</p><p>可變Cap帽</p><p>含80%的羽絨帽，可以遮擋經常外露的雙耳，又可將前幅除下變成鴨嘴帽，靈活度高適應你唔同需要。&#13;<br> 原價：$420&#13;<br> 開倉價：$249</p><p>EIKOWADA開倉（27420800）&#13;<br> 日期：即日起至1月29日&#13;<br> 時間：10:00am-8:00pm&#13;<br> 地點：九龍荔枝角通州西街1059-1061號新光工業大廈1字樓全層&#13;<br> 付款方式：現金、易辦事、信用卡</p></body></html>