<html><header><meta charset="utf-8"><title>愛心大使手記<br>募捐蘋果愛心月餅贈長者</title></header><body><h1>愛心大使手記<br>募捐蘋果愛心月餅贈長者</h1><p>大使早幾日喺地鐵站入面，見到唔少月餅廣告，再睇吓月曆，原來今年中秋節係九月十八日，距離𠵱家只剩一個多月。&#13;<br> 中秋係人月兩圓同品嘗月餅嘅佳節，不過，𠵱家月餅一盒閒閒哋都要百幾蚊，對於草根家庭嚟講，已經夠買兩、三餐餸，所以佢哋好多都唔捨得買嚟食。&#13;<br> 蘋果日報慈善基金有見及此，每年都會舉辦「蘋果愛心月餅」行動，籌募善款資助社會服務機構購買月餅送畀長者，舊年就撥咗九萬蚊資助六十四間社會服務機構，有超過六千人受惠。</p><p>已有20團體申請月餅</p><p>至於今年嘅「蘋果愛心月餅」行動，大使到𠵱家已經收到大約二十間機構申請資助，其他有興趣嘅非牟利機構，亦可以將計劃書以下列三種途徑提交，大使將會盡快處理。截至日期為八月二十六日。查詢電話：29908688。&#13;<br> ‧地址：將軍澳工業邨西駿盈街八號蘋果日報慈善基金收。信封面註明：「蘋果愛心月餅2005」&#13;<br> ‧電郵：adfund@appledaily.com&#13;<br> ‧傳真：23702192&#13;<br> 「蘋果愛心月餅2005」捐款編號：C0640&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>