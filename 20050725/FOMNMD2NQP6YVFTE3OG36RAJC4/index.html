<html><header><meta charset="utf-8"><title>咬蘋果：Crazy!減價倒數咬實百德新街</title></header><body><h1>咬蘋果：Crazy!減價倒數咬實百德新街</h1><p>減價！一個聽到都心動的詞語，一直由6月尾至現在纏繞住你同我的日常生活，大街小巷，無一不減，絕對冇誇張！就趁住呢個同香港近日氣溫一樣Hot到爆的減價熱潮，索性由「ShoppingQueen」吳日言帶你殺入有「名店街」之稱的銅鑼灣百德新街掃盡超平減價貨！Let'sGO！GO！GO！&#13;<br>&#13;<br>記者：胡卓琳　攝影：陳陶鈞&#13;<br>Yan'sHair：EdmondLeung@Privatei_ifc</p><p>倒數CrazySale</p><p>D-Mop　至8月中&#13;<br> 西武　至8月9日（低至2折，買2件額外9折，買4件額外85折）&#13;<br> A02　至8月20日（買2件額外95折，加$30送雨傘一把）&#13;<br> O.Z.O.C.　至8月尾	&#13;<br> i.t.、I.T　至8月初&#13;<br> DoublePark　至8月初&#13;<br> CalvinKlein　至7月尾</p><p>掃貨領隊吳日言：行街好似俾錢咬</p><p>吳日言（阿Yan）閒時最鍾意行街Shopping，因為本身住香港區，所以多數都鍾意留喺港島區消費。尤其銅鑼灣百德新街呢條名店街，就更加由街頭到街尾都熟到暈。今次搵阿Yan嚟做減價掃貨Guide就最好不過！「我覺得行街買嘢好講心情，心情靚時購物慾會特別高漲，直情好似俾錢咬一樣，一定要使錢先至安樂。」原來阿Yan買嘢都好有策略㗎喎！「我鍾意喺減價第一輪就去率先睇吓有冇筍嘢買，之後我會休戰一排。因為減到差唔多時候，我就已經會轉買新貨㗎喇！咁着啲衫咪最新最快囉！」做Artist果然先知先覺，帶領潮流！</p><p>潮女至冧Frapbois</p><p>Frapbois向來以闊袍大袖的獨特剪裁甚得潮女歡心，好似Joey、阿嬌、阿Sa等都係忠實Fans。Frapbois自去年於百德新街正式開設專門店以來，名聲大增，穩坐百德新街街尾一舖，其店內裝修設計舒適，店外木牆加反光凸字招牌，非常吸引。&#13;<br> &#13;<br> 阿Yan掃貨Tips：「闊身的Frapbois好蝦人着，所以一定要試過Fit先好買，切忌貪平就買！」</p><p>Frapbois（28953236）銅鑼灣百德新街58號地下</p><p>簡約首選A.P.C</p><p>簡約見稱的A.P.C一向係阿Yan心水品牌，全因其簡單的設計風格兼Cutting舒適，最啱平時唔使開工當CasualWear着。Yan最想買A.P.C乾濕褸！&#13;<br> &#13;<br> &#13;<br> 阿Yan掃貨Tips：「A.P.C最低只有半價，所以睇到已減到半價嘅就要快手喇！」</p><p>A.P.C.（28956623）銅鑼灣百德新街66號A地下</p><p>少女集中營asknowas</p><p>asknowas係少女集中營，服飾設計簡單，圖案亦優雅，斯文及Casual款式有齊。阿Yan一入到Shop已經急不及待揀揀揀，睇吓有冇啱心水。&#13;<br> &#13;<br> 阿Yan掃貨Tips：「襯衫打底背心二百幾蚊，超抵玩！」</p><p>asknowasdebase（28909636）銅鑼灣百德新街51號A-D舖</p><p>Pattern王earthmusic</p><p>earthmusic去年抵港，喜歡用簡約Pattern作設計，例如橫間、星星、圓點等等，甚得少女歡迎。今次減價主要以上身為主，另外亦有不少袋款及腰帶以超抵價發售。&#13;<br> &#13;<br> 阿Yan掃貨Tips：「集中注意力喺上身，因為連配件飾物都無得減！」</p><p>earthmusic&amp;ecology（28816775）銅鑼灣百德新街53號地下</p><p>星級上樓家品　ASAP</p><p>百德新街個體戶ASAP於年頭由街尾搬至街中間，專售有型家具、擺設，甚得潮人歡迎，Wyman、阿Sa等都係ASAP的客仔。&#13;<br> &#13;<br> 阿Yan掃貨Tips：「量力而為！睇吓屋企係咪真係夠位擺先好買，否則得物無所用！」</p><p>ASAP（28080847）銅鑼灣百德新街51號1樓A室</p><p>ShoppingQueen&#13;<br>其他至愛</p><p>代言力Sell2%&#13;<br> 貴為2%的代言人，阿Yan當然Like，佢最鍾意2%內不同的品牌有不同的Style，而且夠晒Colorful，方便左搭右搭做出不同的Mix&amp;Match，當中Layer的着法亦係阿Yan的首選推介。&#13;<br> 2%（25732209）銅鑼灣景隆街4號舖地下</p><p>Kitty貓Fans帶路&#13;<br> 隱藏於銀座商場內一個集Sanrio精品於一舖的開心Fun舍，阿Yan就最鍾意落嚟逛吓睇睇有乜HelloKitty新貨。啱啱上星期先落嚟訂咗批貨，不過未到，無得拎住！&#13;<br> 開心Fun舍（28365868）銅鑼灣銀座商場69號舖</p><p>小公主必逛&#13;<br> 雖然ThePalacePrince&amp;Princess已於時代廣場開了分店，不過銀座商場總店亦有不少星級Fans。今次阿Yan就話要買首飾，果然畀佢掃到戰利品！</p><p>ThePalacePrince&amp;Princess（28360887）&#13;<br> 銅鑼灣銀座商場40號舖</p></body></html>