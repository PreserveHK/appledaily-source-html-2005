<html><header><meta charset="utf-8"><title>Dance！SummerDay啜爆樓上Cafe</title></header><body><h1>Dance！SummerDay啜爆樓上Cafe</h1><p>暑假又到，買書買文具買衫買波鞋，蒲旺角係指定動作！行到攰、想唞唞，又或者夜晚約埋三五知己四圍遊，旺角大把樓上Cafe可以歎冷氣攤攤唞唞！潮星蔣雅文（Mandy）今期即醒幾間旺角特色樓上Cafe畀你，讓你身處旺區都可享受都市寧靜一刻，亦可以自處一角與老友開P狂歡，好好享受一個SummerDay。&#13;<br>&#13;<br>記者：陳家珍&#13;<br>攝影：梁細權</p><p>夜之女Mandy：女仔咪亂飲酒</p><p>女仔去夜街，點都要小心一點。Mandy就醒你夜蒲小貼士，夜晚出街記得帶住傍身！&#13;<br> &#13;<br> 1.去到要飲酒的場合，如果你本身不好酒，完全拒絕飲酒便會顯得對主人家無禮。相反如果是酒鬼，亦盡量避免飲得太多失禮人。最好就是飲少少，恰到好處就最Perfect。&#13;<br> &#13;<br> 2.Mandy話，猜枚是頗高危的遊戲，輸了要飲，唔飲對方又會怨你「唔畀面」，飲吓飲吓就容易出事。所以最好就避免猜枚，當係一種個人修養啦！</p><p>喪跳最過癮　DanceCafe</p><p>猶如大型K房，DanceCafe可以給你聞歌起舞的機會。Cafe設計成舞蹈室，並附設卡拉OK，你可以邊食邊與老友齊齊跳，又可以選擇安坐唱K。Cafe重會定期請社交舞導師上來，客人請導師過番兩招都可以。而在舞蹈室另一邊，還增設一個FashionCorner，售賣各式男女潮流時裝，兼有各款舞蹈服飾售賣。</p><p>DanceCafe&#13;<br> 地址：彌敦道570號基利商業中心六樓&#13;<br> 電話：23883262&#13;<br> 營業時間：1:30pm-10:30pm</p><p>12星座Matching飲館</p><p>「飲館」呢個店名已經夠盞鬼，其實又幾有意思，即係以飲品為主打。負責人Shirla話單單係餐牌已經有過百款飲品供應，包括咖啡、果汁、花茶等。其中最受歡迎的非十二星座特飲莫屬，每個星座由不同味道花茶或沙冰混合，Mandy都大讚愈飲愈有「星」味！</p><p>飲館&#13;<br> 地址：旺角登打士街36號恆威商業中心11樓&#13;<br> 電話：90197312&#13;<br> 營業時間：星期一至四12:00nn-1:00am，星期五12:00nn-3:00am，星期六3:00pm-3:00am，星期日3:00pm-1:00am</p><p>盪住嚟食EdenCafe</p><p>一入到去，EdenCafe室內環境給人幽深浪漫的感覺，布置充滿神秘感，靜靜哋最適合三五知己聚首吹水。店中特別的是附設典雅鞦韆座椅，讓情侶們猶如置身夢想中的伊甸世界，甜甜蜜蜜一邊盪着鞦韆一邊互餵美食，掂呀！</p><p>EdenCafe&#13;<br> 地址：通菜街77號一樓&#13;<br> 電話：23092152&#13;<br> 營業時間：4:00pm-3:00am</p><p>私家歌竇LatteCafe</p><p>一般樓上Cafe都係Sell寧靜環境或者係HomeFeel，有冇諗過一間可以自選音樂的CyberFeel咖啡店？LatteCafe就特別設有顧客獨家音響組合，你可以帶埋自己喜愛的唱片去播放，轉碟Loop歌播乜都任得你！Cafe的地板及牆燈都經過悉心設計，膠地板所透視出來的紅藍彩光加上白光射燈，令人恍如置身Cyber世界。</p><p>LatteCafe&#13;<br> 地址：彌敦道577號高氏大廈四樓B-C室（由登打士街入）&#13;<br> 電話：27702837&#13;<br> 營業時間：2:00pm-2:00am</p><p>玩風水五行SeeYouCafe</p><p>SeeYouCafe可以幫你實現願望？負責人阿匡話，其實Cafe內的布局全由風水師提供，依金木水火土五行再加三元九運旺氣布局……例如店內廚房特意安排在屬火方位，喻為最有生氣的地方，客人吃到從這個方位煮出來的食物，會增加個人氣運，人都好運點健康啲喎！</p><p>SeeYouCafe&#13;<br> 地址：旺角登打士街恆威商業大廈10樓全層&#13;<br> 電話：27838877&#13;<br> 營業時間：3:00pm-3:00am</p></body></html>