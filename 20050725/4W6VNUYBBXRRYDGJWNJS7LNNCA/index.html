<html><header><meta charset="utf-8"><title>阿姐野蠻奶奶玩HipHop指天篤地</title></header><body><h1>阿姐野蠻奶奶玩HipHop指天篤地</h1><p>胡杏兒、黃宗澤和汪明荃（阿姐）等昨日在奧海城宣傳無綫劇《我的野蠻奶奶》，三人穿上hiphop裝出場，並以rap歌形式演繹劇集主題曲，阿姐還專誠穿了一對新波鞋迎合一身潮爆配搭，又經常做出hiphop手勢，阿姐玩遊戲時更經常指天篤地，十分搞笑。&#13;<br> 原來三人的新形象是由黃宗澤和胡杏兒構思，阿姐毫不考慮便答允，結果黃宗澤便找來三套贊助服，並將私伙首飾借給阿姐配襯，阿姐罕有地以潮爆look現身，獲不少影迷支持，又送上鮮花及金飾，阿姐說：「因為早前媽咪過咗身，啲fans冇搞生日會，所以今日嚟支持吓我。」</p><p>杏兒水着慶收視</p><p>杏兒和黃宗澤在台上分別表演一字馬及高難度hiphop動作，阿姐則表演拿手好戲「絲帶舞」，雖然劇集首周收視仍未知，但杏兒說：「口碑都幾好，還得神落，收視應該會好，總之首周平均收有三十六點我就着三點式，黃宗澤就肚兜加泳褲。」&#13;<br> 採訪、攝影：卓寶花</p></body></html>