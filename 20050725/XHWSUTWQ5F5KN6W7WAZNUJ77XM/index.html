<html><header><meta charset="utf-8"><title>珍茜摩爾阿姨放電球星扁嘴</title></header><body><h1>珍茜摩爾阿姨放電球星扁嘴</h1><p>紐約洋基隊對洛杉磯天使隊嘅棒球賽前日喺加州安娜咸舉行，經典電影《時光倒流七十年》嘅女主角珍茜摩爾（JaneSeymour），當日亦有現身捧場。喺比賽開始前，佢就戴住紐約洋基隊嘅鴨舌帽同短袖棒球制服，同洋基隊員JasonGiambi喺記者面前合照。珍姨重不時主動對住身旁猛男放電，但呢位大隻佬嘴扁扁唔多受落。</p></body></html>