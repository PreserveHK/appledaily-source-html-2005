<html><header><meta charset="utf-8"><title>Dopod828唔使漫遊費平傾網絡電話</title></header><body><h1>Dopod828唔使漫遊費平傾網絡電話</h1><p>睇見熟口熟面嘅「mini」Design，直覺一定以為係O2有新機出！唔好意思，其實Dopod係啱啱殺入本港嘅手機Brand，由於兩機同出自台灣HTC手筆，所以不論外形、內涵都有9成相似！但係Dopod828比mini擁有更強Wireless「分唇」，內置《Skype》軟件，重出埋Wi-Fi卡，兩強結合，最啱就係玩網絡電話，速度快之餘，重慳埋漫遊費㖭！&#13;<br>&#13;<br>記者：陳國輝&#13;<br>攝影：陳智良&#13;<br>ImageGirl：KiKo（Starryland）</p><p>Profile</p><p>系統：WindowsMobile2003PocketPCPhone&#13;<br> 處理器：IntelBulverde416MHz&#13;<br> 記憶：64MBROM/128MBRAM&#13;<br> 制式：GSM900/1800/1900&#13;<br> 體積：108×58×18mm&#13;<br> 重量：150g&#13;<br> 通話時間：240分鐘&#13;<br> 備用時間：180小時&#13;<br> 主要功能：6萬5千色屏幕、IE、MSNMessenger、PocketOutlook、PocketWord、ClearVuePowerPoint、PDF瀏覽器、Skype</p><p>大家可能聽過「網絡電話」呢樣玩意，簡單嚟講，其實係利用上網技術傾電話，話音質素同真正電話分別不大；Dopod828係第一部內置《Skype》軟件嘅GSM手機；不論你在國外或本港，只要經Wi-Fi卡直上互聯網，就可以玩網絡電話！原則上並不需要收取通話時間及漫遊費用，只有ISP會收取你上網費用，如果公司或酒店有免費WLAN，咁就可以免費任玩；至於接電話的另一方都好簡單，只要手機同樣內置《Skype》軟件就可以直傾！唔想花錢買多部，其實《Skype》重推出咗Desktop、Notebook及PDA版本（下載網址： http://www.skype.com），只要裝咗呢套軟件，就可以跨平台玩網絡電話，經常外遊者最啱！ </p><p>提升DC玩味</p><p>機殼選用具金屬質感嘅灰黑色，表層不易磨花，同mini玩少女味嘅珍珠白色分別好大！相機方面內置130萬像素鏡頭，雖然唔算得最強，但係Dopod刻意喺鏡頭位、快門鍵部份加入少少裝飾，令操作更User-friendly，玩起嚟更有DC感！同時，重支援無限時畫音同步攝錄，加埋個MMC/SD插卡槽，想儲存幾多嘢都得！</p><p>跟機連Wi-Fi卡</p><p>為提升上網速度，Dopod另提供跟機送Wi-Fi卡套裝，加埋已有《IE》功能，不論瀏覽網頁、檢查電郵，均享受到高達11Mbps嘅寬頻樂趣。至於處理器運行速度方面，以往mini只有64MBRAM，今次828就將佢提升至128MB，就算同時間運行《WindowsMediaPlayer10》、《PocketWord》、《PocketExcel》甚至《MSNMessenger》，一樣有流暢表現。</p><p>同場加映首部QVGA芒Dopod566</p><p>除咗828，Dopod重推出一款中階直身機566，驟眼睇，外形真係同XphoneIIm極為相似！但係講到多媒體效能，Dopod566就提升咗唔少。除保留機面MP3鍵外，鏡頭已由30萬升級至130萬；另外，重轉用高解像度320×240QVGA質素嘅彩芒，不論睇相、睇片都有更細緻畫質。</p><p>Profile</p><p>WindowsMobile2003SmartPhoneSE、TIOMAP750處理器、6萬5千色彩芒、三頻制式、130萬像素鏡頭&#13;<br> &#13;<br> Dopod（31550807）</p></body></html>