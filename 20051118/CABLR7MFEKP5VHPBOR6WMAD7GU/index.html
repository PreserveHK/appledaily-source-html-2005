<html><header><meta charset="utf-8"><title>歐日悍車扮型仔跑兩轉</title></header><body><h1>歐日悍車扮型仔跑兩轉</h1><p>秋意襲人，係時候揸番部富個性又出眾的跑車出街；時下有不少二手跑車湧現，對於開慣斯文轎車的用家，呢種路上戰鬥格的駕駛感，確有另一番味道！今趟找來的歐、日二手車款，唔少係車迷夢想中DreamCar，例如：三菱LancerEvolutionⅧ跑車，2004年車折讓後賣價31萬8千（上會價）；至於另一部熱賣的保時捷911CarreraCabriolet，二手叫價亦不過79萬8千，行車里數合理，又有原廠GT3包圍。&#13;<br>&#13;<br>記者、攝影：陳偉林&#13;<br>九龍灣汽車展貿中心&#13;<br>地址：九龍灣展貿徑1號國際展貿中心B2-B3&#13;<br>營業時間：10am-8pm</p><p>跑車迷DreamCar</p><p>呢一代LancerEvolutionⅧ唔單止賣相出眾吸引，原車重加有全車日版包圍，令外形變得更具辣味，呢部８代半重用上Tein絞牙避震、Trust尾喉，加上高效能Brembo制動裝置，跑格鮮明突出；部車2004年出廠至今只行千多公里，二手叫價合理。&#13;<br> &#13;<br> 三菱LancerEvolutionⅧ（8代半）&#13;<br> 製造及首次登記年份：2004年&#13;<br> 手數：0　&#13;<br> 牌費：無&#13;<br> 行車里數：1,866km&#13;<br> 二手叫價：$318,000（上會價）&#13;<br> 當年車價：$398,000&#13;<br> 車輛提供：偉昌汽車（98096361）</p><p>特別版包圍</p><p>提起超級跑車的名字，邊個唔曉得Porsche，而呢款以RR布局的911Carrera跑車，賣點在於加有全套落場版911GT3包圍，以及全套18吋合金胎軨組合，重附有硬頂同原廠保養，自然令人更具信心。</p><p>保時捷911CarreraCabriolet&#13;<br> &#13;<br> 製造及首次登記年份：2001年&#13;<br> 手數：0　&#13;<br> 牌費：無&#13;<br> 行車里數：43,523km&#13;<br> 二手叫價：$798,000（特價）&#13;<br> 當年車價：$1,280,000&#13;<br> 車輛提供：	恆聯車行（94858990）</p><p>滲出辛辣跑味</p><p>這輛不乏車迷追捧的保時捷Boxster，勝在賣相跟同系Carrera相若，兼且重係開篷跑車；此外，部車重係原廠保養，有齊全套豪華配搭，有一定號召力。</p><p>保時捷Boxster&#13;<br> &#13;<br> 製造及首次登記年份：1997年&#13;<br> 手數：0　&#13;<br> 牌費：2006年3月&#13;<br> 行車里數：42,490km&#13;<br> 二手叫價：$288,000（特價）&#13;<br> 當年車價：$798,000&#13;<br> 車輛提供：超卓汽車（91816009）</p><p>日式Roadster出位</p><p>雖然一台1.8公升引擎性能唔算突出，但就勝在操控好玩，原車另備有硬頂，又有四輪Rays跑車合金胎軨。</p><p>豐田MR-S&#13;<br> &#13;<br> 製造及首次登記年份：2000/2001年&#13;<br> 手數：0　&#13;<br> 牌費：2006年5月&#13;<br> 行車里數：18,097km&#13;<br> 二手叫價：$138,000（上會價）&#13;<br> 當年車價：$278,000&#13;<br> 車輛提供：金富堡汽車（92738800）</p><p>動靜兼備</p><p>二手市場較少有的車款，既屬五門RV車又具備跑車風味，兼且當年到港不過20部，並有齊原廠FullOption裝備，有一定叫座力。</p><p>愛快156SelespeedSportwagon&#13;<br> &#13;<br> 製造及首次登記年份：2002/2003年&#13;<br> 手數：1　&#13;<br> 牌費：2006年9月&#13;<br> 行車里數：28,281km&#13;<br> 二手叫價：$228,000&#13;<br> 當年車價：$378,000&#13;<br> 車輛提供：盈焯汽車（91312322）</p><p>戰神不乏捧場客</p><p>舊版SkylineGTR雖然面世多年，但其280匹TwinTurbo引擎裝備，至今辛辣如昔，加埋Brembo制動，又有SheepDog鋼喉，跑車迷真係一世人總要擁有一次。</p><p>日產SkylineGTR&#13;<br> &#13;<br> 製造及首次登記年份：1997年&#13;<br> 手數：7　&#13;<br> 牌費：無&#13;<br> 行車里數：38,461km&#13;<br> 二手叫價：$168,000（特價）&#13;<br> 當年車價：$598,000&#13;<br> 車輛提供：金匯汽車（60331222）</p><p>品味出眾</p><p>當年一款出色的雙座位超級跑車，難得有F1半自動波箱編排，令駕駛變得無顧慮；當今賣盤唔多，加埋係開篷版本，好值得考慮擁有。</p><p>法拉利F355F1Spyder&#13;<br> &#13;<br> 製造及首次登記年份：1998年&#13;<br> 手數：6　&#13;<br> 牌費：2006年8月&#13;<br> 行車里數：21,067km&#13;<br> 二手叫價：$868,000（特價）&#13;<br> 當年車價：$2,348,000&#13;<br> 車輛提供：世準汽車（90218842）</p></body></html>