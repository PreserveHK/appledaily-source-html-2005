<html><header><meta charset="utf-8"><title>照顧戰車要好專業</title></header><body><h1>照顧戰車要好專業</h1><p>今屆東望洋房車賽升格成為世界賽，參賽戰車強勁之餘，車隊支援人員亦十分專業。好似普通一場熱身賽，工作人員就會幫架戰車戴上保護套，由車身至輪胎全部包實，咁做原因無非係唔想車廂及輪胎受到陽光照射而過熱，影響熱身賽成績。</p></body></html>