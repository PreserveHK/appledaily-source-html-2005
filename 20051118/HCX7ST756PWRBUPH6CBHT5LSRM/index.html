<html><header><meta charset="utf-8"><title>阿好飛上枝頭變孔雀<br>湯盈盈攞硬配角獎</title></header><body><h1>阿好飛上枝頭變孔雀<br>湯盈盈攞硬配角獎</h1><p>湯盈盈在劇集《阿旺新傳》中飾演醜女阿好大獲好評，在明晚舉行的《萬千星輝賀台慶》中，有份角逐「最佳女配角」的盈盈得獎呼聲甚高，她決定台慶夜擺脫醜女形象，回復索女真身。</p><p>無綫近日播出的三線劇集中，《阿旺新傳》可說是獨佔鰲頭，上周平均收三十四點（約二百二十三萬觀眾），最高收視更達三十七點（約二百四十二萬觀眾），而由湯盈盈飾演的醜女阿好更贏盡口碑。&#13;<br> 在明晚舉行的《萬千星輝賀台慶》中，憑阿好一角角逐「最佳女配角」的湯盈盈成為頂頭大熱。盈盈日前到銅鑼灣揀選台慶夜戰衣時，她表示對獎項不敢抱太大期望，不過有幸角逐「最佳女配角」，盈盈當然悉心打扮。</p><p>睇好蘇玉華</p><p>穿上三套不同款式晚裝的盈盈表現得甚為雀躍，她說：「三套之中，我只會揀一套喺台慶當晚着，孔雀嗰套都幾型，不過又驚誇咗啲，我呢啲小角色，多數會揀番黑色嗰件，好似簡單得嚟幾grand（華麗）！」&#13;<br> 問盈盈心目中的最佳男、女主角是誰？她說：「男嘅都係睇好郭晉安，初頭好多人都懷疑佢喺古裝做儍仔成功，但唔知時裝得唔得，𠵱家收視咁好，證明佢真係掂。女嘅就會揀《奪命真夫》嘅蘇玉華，我不嬲都好欣賞佢，之前亦都有睇佢做舞台劇，佢喺呢套劇嘅角色情緒變化好勁，𠵱家有機會同佢合作拍《非常大狀》，我都覺得好幸運。」</p></body></html>