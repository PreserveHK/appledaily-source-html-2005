<html><header><meta charset="utf-8"><title>洪天明滿肚鴻圖計</title></header><body><h1>洪天明滿肚鴻圖計</h1><p>洪天明與吳家樂日前到馬來西亞為《星的誕生BornStar》擔任主持，由於天明在當地有相熟的朋友，所以他特地提早數日抵馬與朋友相聚洽談工作計劃，因天明鍾情於大馬美食，現正計劃在港開設一間具大馬風味的餐廳。</p><p>首執導演筒</p><p>天明說：「香港雖然有賣大馬嘅食物，但味道都係有啲距離，唔夠道地。我要請大馬嘅廚師嚟香港，做出正宗嘅大馬食物畀香港人食。」&#13;<br> 天明又透露稍後應會參演父親洪金寶的電影或電視劇，而自言十一歲已喜歡「點人」演戲的他，更極有可能首執導演筒，拍攝一部由香港和日本合資的電影，他興奮地說：「故事已經構思好，我亦有可能會參與導演部份，或者搵一個有經驗嘅導演從旁協助。」</p></body></html>