<html><header><meta charset="utf-8"><title>應采兒爛賭輸老公仆親食泥</title></header><body><h1>應采兒爛賭輸老公仆親食泥</h1><p>應采兒在《雀聖2自摸天后》扮演好賭主婦，打牌只愛吃自摸，豈料她交上衰運，連丈夫都輸掉，行街時更無端被花盆擊傷兼仆街，弄得滿面污泥。</p><p>由王晶執導、應采兒、元秋、元華與李蘢怡主演的《雀聖2自摸天后》安排在下周四上映，喜歡打牌的應采兒，今次在戲中飾演一位打牌很叻的主婦，而且她有一個習慣，別人打出的牌她是不會吃的，只肯吃自摸。</p><p>道具泥可醫肚</p><p>有一天，一直自恃有幸運之神眷顧的應采兒開始交上厄運，不但將丈夫尹子維輸掉，就連她外出時，亦倒楣至給花盆擊傷頭，又仆倒街頭搞到滿面泥。&#13;<br> 應采兒最難忘是拍攝一場仆街戲，因為劇情講述她不慎跌倒在路上，不幸地這段路剛在維修，鋪在地面上的英泥漿還未乾，她一頭栽下去，整塊面都是英泥，苦不堪言。應采兒接受電話訪問時說：「呢場仆街戲，我成塊面都黏滿泥，其實喺我塊面嗰啲，並唔係真嘅英泥，只係用芝麻糊、麥皮同麵粉撈成，所以喺現場肚餓，可以隨時食幾啖嚟醫肚。」</p><p>請假返家沖涼</p><p>王晶亦大讚應采兒工作態度很好，所以下個月有一部喜劇又預了她做女主角，應采兒高興表示：「自己演得雖然辛苦，但得到導演讚，梗係開心啦！嗰場戲黐喺我塊面嘅泥漿凝結之後，搞到我塊面好唔舒服，我同導演請一陣假返屋企沖個涼，將成身泥洗乾淨，個人先舒服啲，休息一陣，我又返去現場開工啦！」</p></body></html>