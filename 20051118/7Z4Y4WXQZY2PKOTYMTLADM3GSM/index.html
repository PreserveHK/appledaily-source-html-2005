<html><header><meta charset="utf-8"><title>阿澤拒做君如代言人</title></header><body><h1>阿澤拒做君如代言人</h1><p>杜汶澤、田蕊妮、薛家燕（好姨）和毛舜筠等，前晚到灣仔出席電影《孤雛淚》首映，並為香港東區崇德社籌得一百六十萬善款。提到好友吳君如傳懷孕一事，阿澤說：「我只做快餐店代言人，唔敢做君如代言人。我真係冇問過佢，或者大家見到佢唔好問佢，狗仔隊唔好追佢，等佢個肚愈來愈大都唔好問佢，咁佢一定會好嬲，佢𠵱家專登匿埋博見報。」</p><p>怕被騷擾</p><p>對於君如日前自爆被俞琤電話騷擾，阿澤說：「騷擾佢好啦，要搵我可以嚟直播室。」田蕊妮則透露發現君如近日吃多了水果，問到田蕊妮可有意「造人」？她說：「暫時無意造人。」&#13;<br> 此外，好姨透露其幼女早前到青海省探訪孤兒後，希望搞一個慈善籌款活動為這班孤兒籌款，好姨說：「我都會幫佢手，我日前同囡囡去買衫，佢話寧願慳番啲錢幫助嗰啲孤兒。」&#13;<br> 採訪：馬建華&#13;<br> 攝影：陳慧安</p></body></html>