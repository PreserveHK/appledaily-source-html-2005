<html><header><meta charset="utf-8"><title>葉璇恨嫁謝賢自薦做新郎</title></header><body><h1>葉璇恨嫁謝賢自薦做新郎</h1><p>葉璇與謝賢（四哥）昨日在中環拍攝亞視新劇《情陷夜中環》婚禮外景。該幕講述葉璇參加李思蓓和張嘉倫的婚禮，而在劇中飾演葉璇父親的四哥，亦是觀禮嘉賓之一。&#13;<br> 四哥甫到場已盡顯搞笑本色，見到劇中一對新人親嘴，即笑道：「使唔使我教你點錫？使唔使我示範呀？」當記者要求他與飾演其女兒的葉璇互吻拍照時，四哥又笑道：「錫邊度先？」</p><p>最快四年後</p><p>該場戲講述葉璇接到花球，而現實生活中的她亦表示想結婚，只是未找到對象，她說：「相士話我要四年後先結婚，睇完相咪惟有信囉！不如叫四哥介紹啲男仔我識。」&#13;<br> 記者即叫四哥介紹男仔給葉璇，他笑言：「不如叫佢（葉璇）嫁我啦！我單身喎，你哋認為點呢？」&#13;<br> 但葉璇卻說：「唔可以同四哥囉！因為戲入面佢做我老竇。」</p></body></html>