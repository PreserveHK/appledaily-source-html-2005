<html><header><meta charset="utf-8"><title>葉翠翠他鄉睇明星</title></header><body><h1>葉翠翠他鄉睇明星</h1><p>港姐冠軍葉翠翠（右）上個星期去到海南三亞，代表香港參加○五世界小姐選舉。葉翠翠自然要連環出席宣傳活動，包括中國電影節同第二十五屆金雞獎，忙到不得了。不過最開心嘅莫過於喺當地遇到一班香港明星，好似梁家輝（左）、張智霖同唐季禮等，他鄉遇故知，令葉翠翠大感親切。</p></body></html>