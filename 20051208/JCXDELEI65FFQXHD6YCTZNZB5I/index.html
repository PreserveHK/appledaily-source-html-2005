<html><header><meta charset="utf-8"><title>海陸空歡度闔家齊心砌草人</title></header><body><h1>海陸空歡度闔家齊心砌草人</h1><p>香港沒有白雪、聖誕鹿、雪人，但只要氣氛溫馨熱鬧就不用特意飛到北歐等地，都可以玩得開心難忘，問題係你想玩乜。想跟女友甜蜜約會、同囝囝囡囡體驗郊遊樂，抑或要與成班老友We哇鬼叫？不用愁，講得出嘅海陸空活動都有，讓你以不同方式歡度聖誕節。&#13;<br>&#13;<br>記者：黃若茵&#13;<br>攝影：林栢鈞、陳盛臣、Leo</p><p>海陸維港靚景</p><p>有機農莊溫馨親子</p><p>香港人的聖誕活動大都離不開睇燈飾、開party等，年年一樣就變得毫無意義。不如趁着佳節鬆弛身心，帶子女到郊外的有機農莊玩個不亦樂乎，除了可以落田學掘芋頭，還可以品嘗健康的有機食品，過一個溫馨愉快的假期！</p><p>稻草人扮靚大賽</p><p>農莊內雖無聖誕老人，但就有稻草人，我哋搵咗何氏、陳氏及方氏三個家庭，齊齊將質樸的稻草人扮成搶眼奪目的聖誕老人。</p><p>有機聖誕餐</p><p>農莊提供多種有機種植食物如自種有機蔬菜、糖水等，連煎雞翼所用的蜜糖都是有機，味道鮮甜，健康就得到保障啦。</p><p>有機聖誕全接觸每位$118（包有機活動及聖誕午餐）&#13;<br> 時間：10:30am-3:30pm&#13;<br> 交通：於上水火車站旁的小巴總站，乘坐57K到唐公嶺總站，再步行5-10分鐘。&#13;<br> 查詢：百利國際旅行社（26581399）</p><p>同老死海上賞燈飾</p><p>維港是觀賞兩岸燈飾極佳地點，適值現時正有「幻彩詠香江」激光滙演，最好就係坐船前往欣賞。天星小輪一向有維港遊服務，可以載乘客圍繞維港遊覽一圈，船上還提供食物飲品等。今個月23日晚上，更有第二輯「幻彩詠香江」開幕煙火滙演，要搵靚位睇煙花就要考慮考慮。&#13;<br> &#13;<br> 模特兒：Jenny、Jerry、KaWai、Wing、Tommy&amp;Pakho（TheGroup）</p><p>天星維港遊&#13;<br> 路線：尖沙嘴碼頭→中環碼頭→灣仔碼頭→紅磡碼頭→尖沙嘴碼頭&#13;<br> 夜間單程環遊票：每位$85/1hr（附送飲品小食券乙張）&#13;<br> 時段：每晚6:05pm-9:05pm於尖沙嘴開船（可選擇中環或灣仔上船）&#13;<br> 夜間2小時環遊票：每位$120/2hr（附送飲品小食券乙張）&#13;<br> 時段：每晚7:05pm，只限尖沙嘴上船。&#13;<br> 查詢及預訂：21186208</p><p>浪漫高空瞰夜景</p><p>聖誕佳節想避開人群過浪漫二人世界，乘直升機是不二之選。以十數分鐘邀請小情人飛上夜空，一同飽覽港島及九龍半島全景，架勢又夠浪漫，女友一定冧死。&#13;<br> &#13;<br> 模特兒：Angus&amp;Ki</p><p>聖誕直升機觀光夜遊&#13;<br> 15分鐘包機服務$4,800/6位&#13;<br> 12分鐘散客服務每位$1,088&#13;<br> 路線：西九龍→昂船洲→上環→國際金融中心→香港會議展覽中心→銅鑼灣→東區走廊→啓德機場→尖沙嘴→九龍半島→維多利亞港，西九龍直升機場&#13;<br> 查詢及預訂：21089899</p></body></html>