<html><header><meta charset="utf-8"><title>WalkmanA追擊iPod</title></header><body><h1>WalkmanA追擊iPod</h1><p>SONY最新推出全新設計嘅WalkmanA系列，外形流線型兼且靚仔，不過睇落似乎無咩新鮮感，一睇就覺得個款同iPod似到7成，雖然提供有4款顏色機身，又大玩透明外殼，可惜用上個巿面罕見嘅OEL顯示屏，睇睇歌名重可以，要學iPod咁睇相又睇片就無咩可能，唯一可同iPod比一比，係播放功能方面，講音質，掛SONY品牌，相信都有一定保證，今次新機重新增一個ArtistLink功能，讓用家可一按即可以歌手風格挑選歌曲，比傳統順序或隨機更具彈性！&#13;<br>今次A系列會有3個版本，各自配有不同顏色，NW-A3000為20GB，可選紫色及銀色，而NW-A1000就提供6GB，有粉紅色及藍色兩種顏色。另外亦推出外形較傳統嘅NW-A608，容量有2GB。&#13;<br>&#13;<br>記者：許福合</p><p>SONYHK（23452966）</p></body></html>