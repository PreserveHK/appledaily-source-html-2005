<html><header><meta charset="utf-8"><title>　　林D9叻女冇興趣從政 - 李八方</title></header><body><h1>　　林D9叻女冇興趣從政 - 李八方</h1><p>大律師公會噚日頒獎學金畀新晉大狀。負責頒獎嘅首席法官李國能話，呢個獎唔易攞，四個人申請只得一個中，今年就頒畀七個新人。佢又讚今次攞獎嘅人質素都好高，相信未來一定可以接到佢哋班。&#13;<br> 見到林D9同佢老婆都嚟咗頒獎禮，八方先發現，原來林D9個女林欣琪Rachel，就係其中一個得獎人，真係值得恭喜。Rachel同八方講，好開心攞到獎，因為佢好想喺大狀呢行發展。林D9同太太話，佢哋從來冇要求個女做大狀，完全係佢自己揀，個女細細個就鍾意讀書，佢哋就買書畀佢睇。&#13;<br> 律政司司長黃仁龍同八方一樣，都係呢刻先知道原來Rachel係林D9個女，佢見到林D9就話：「我都唔知你個女咁大個！」林D9就答佢：「我早結婚啫！」&#13;<br> Rachel睇怕唔會好似老竇咁走去做官。佢同八方講，淨係會留意吓時事，從政就冇乜興趣啦！不過，正忙緊組黨嘅余若薇歡迎新血加入，問到會唔會邀請Rachel入黨？余小姐話，Rachel嘅政見未必要同爸爸相同嘅！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>