<html><header><meta charset="utf-8"><title>曼谷逛商場遊水族館</title></header><body><h1>曼谷逛商場遊水族館</h1><p>𠵱家嘅購物中心，間間賣嘅牌子都差唔多，真係無咩特別。泰國曼谷新開嘅一間購物中心就決定搞搞新意思，花三千萬美元（約港幣二億三千萬）喺商場入面起一個全東南亞最大嘅水族館，有成三萬種海洋生物。呢間購物中心將會喺九號開幕，希望每日可以吸引幾千名遊客。</p></body></html>