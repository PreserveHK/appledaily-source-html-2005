<html><header><meta charset="utf-8"><title>Isabella預咗樂壇頒獎食白果</title></header><body><h1>Isabella預咗樂壇頒獎食白果</h1><p>梁洛施（Isabella）今年轉戰影圈，樂壇頒獎禮舉行在即，她直言未有期望。Isabella早前在西藏拍戲時，竟在母親跟前暈低，故現時她每天均喝阿媽愛心湯水補身。</p><p>一年一度的樂壇頒獎禮舉行在即，梁洛施今年放了不少時間拍戲，問她有沒有信心攞獎？她日前在尖沙嘴說：「攞到梗係開心，攞唔到唔會失望，因為今年自己專注電影，對頒獎禮只係參與心情，平常心面對。」</p><p>缺乏運動致病</p><p>Isabella說：「唔係高山症，係個人好虛，會頭痛。有朝阿媽喺酒店執緊房，我喺廁所卜一聲暈低咗，阿媽見到我時幾想喊，我知佢好心痛。入院吊鹽水係我嚴重缺水，但啲針藥性太強，打針半個鐘後開始嘔，其實唔係大病，係唔適應啫。」&#13;<br> 後來Isabella返港診病，她說：「醫生話我缺乏運動，所以會咁喎，所以𠵱家會游吓水、做吓gym，希望體質好啲。」Isabella媽咪現時每日都煲湯水給寶貝女補身，Isabella笑說：「𠵱家都有飲吓中藥調理身體，食靈芝、維他命丸，媽咪煲好多嘢畀我飲，好似南北杏蜜棗。」&#13;<br> 採訪：朱倬誼&#13;<br> 攝影：仇志德&#13;<br> 服裝：SistyrMoon&#13;<br> 場地：ELCIDSpanishRestaurant@HarbourCity</p></body></html>