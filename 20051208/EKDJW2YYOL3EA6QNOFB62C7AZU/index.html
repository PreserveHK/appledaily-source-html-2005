<html><header><meta charset="utf-8"><title>　　港台大事回顧以聲為證 - 李八方</title></header><body><h1>　　港台大事回顧以聲為證 - 李八方</h1><p>一年將盡，又係回顧年度大事嘅時候，香港電台舉辦○五年社會大事聲音檔案選舉，剪輯咗二十件大事主角嘅說話，畀市民投票選舉本年大事。&#13;<br> 當中最新鮮熱辣嘅係陳太上街「見步行步」言論，最具爭議性嘅相信係肥龍許仕仁嘅「乞票」論，而最為人津津樂道嘅，煲呔「孤獨推銷員」實在令人難忘。董建華辭職時話「八載風雨路崎嶇」，重聽真係百般滋味在心頭。政壇新星黃仁龍，上任時話良知要佢行出嚟，有聲音為證，希望佢真係要憑良知做事。&#13;<br> 選舉今日開始，有興趣嘅市民可在港台網站搵到有關資料，聽完錄音先投票。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>