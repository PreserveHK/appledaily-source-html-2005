<html><header><meta charset="utf-8"><title>　　李家祥鬧ACCA肆無忌憚 - 李八方</title></header><body><h1>　　李家祥鬧ACCA肆無忌憚 - 李八方</h1><p>香港會計師公會理事會改選，同往年一樣，會計師公會同ACCA（特許公認會計師公會）繼會員資格互認問題又鬧出風波，事緣ACCA日前喺報章登廣告幫三個會員拉票，朝中有人好辦事也，不過李家祥、黃匡源等七個公會前會長認為咁做唔妥，噚日罕有向會員發出聯署電郵，呼籲會員審慎投票。李家祥話，ACCA呢種肆無忌憚嘅作風，唔多適合香港，所以幾名前會長先有此一着，佢強調大家對事不對人。&#13;<br> 兩個公會大鬥法，皆因回歸後香港會計師公會同ACCA「離婚」，雙方要再談判互認資格條件，拉鋸多時，李家祥坦言公會要維護獨立自主，主權不能有失，故要嚴防ACCA挑戰。有會計師稱ACCA財雄勢大，應付佢唔係易事，而一般會計師唔多在意呢啲門戶之見，事關最緊要有生意做，兩個會講數嗌大交，一於好少理。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>