<html><header><meta charset="utf-8"><title>　　夏佳理瞓身做行會 - 李八方</title></header><body><h1>　　夏佳理瞓身做行會 - 李八方</h1><p>馬會主席夏佳理以六十六歲高齡進入香港最高權力機構——行政會議，八方聽聞，佢係其中一個最勤力同最瞓身嘅新人，所有大大小小會議同活動，佢幾乎全部去齊。&#13;<br> 其實煲呔搵到呢八位精英同耆英肯加盟都算本事，雖然有人就話佢哋年紀大咗啲，唔少六十過外，但係呢班人都比較叻，而且唔憂米，即係唔使畀面人，想做就去做。係人都知香港好細，人人都千絲萬縷，如果某地產商開句聲，行會就投降，咁香港就玩完喇。&#13;<br> 夏佳理肯出山，當然係想幫肥龍同煲呔手，不過，個五號報告書就冇得搞㗎嘞，除非煲呔同肥龍兩兄弟肯修訂，同交出時間表啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>