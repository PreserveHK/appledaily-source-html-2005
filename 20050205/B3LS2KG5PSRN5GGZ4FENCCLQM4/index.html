<html><header><meta charset="utf-8"><title>　　任總：《2046》難明過銀行新例 - 李八方</title></header><body><h1>　　任總：《2046》難明過銀行新例 - 李八方</h1><p>金管局噚日假港麗舉辦名人講座，金融界猛人同賓架傾巢而出，身兼巴塞爾銀行監管委員會主席嘅西班牙央行行長JaimeCaruana獲邀主講，雖然佢冇表演西班牙人拿手嘅Flamingo舞蹈，但佢對香港演藝界都好熟悉，連港產片《2046》都派上用場。&#13;<br> 行長致辭時話，睇王家衛導演嘅《2046》，令佢諗起同主講題目──巴塞爾新資本協定嘅關係，雖然兩者風馬牛不相及，但作為監管者，可能到2046年時回望，會更體會實施新協定嘅深遠意義。&#13;<br> 一向轉速快嘅任志剛回應話：「要睇明《2046》，可能重難過明白巴塞爾新協定」，佢又話Caruana若果除咗眼鏡，將頭髮「jel」向後，同我哋嘅梁朝偉都有幾分神似。&#13;<br> （圖）任總（右）送紀念品畀西班牙央行行長JaimeCaruana（左）時，專登送咗條2046嘅假鎖匙畀佢，實行搞笑一番。&#13;<br> 程志遠攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>