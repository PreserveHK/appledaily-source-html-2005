<html><header><meta charset="utf-8"><title>村民：「馬尾漢」身邊多蠱惑仔</title></header><body><h1>村民：「馬尾漢」身邊多蠱惑仔</h1><p>【本報訊】何文田愛民邨熟食中心發生槍殺案後，警方一度懷疑死者可能是邨內居民，於是調動大批機動部隊警員，通宵在邨內逐層樓逐家逐戶進行問卷調查，但毫無線索。&#13;<br> 不過，有居民向記者說，最近曾在邨內休憩公園見過該名「馬尾漢」，身邊伴着數名「蠱惑仔」。&#13;<br> 警方昨晚發出一張槍殺案死者的素描，據愛民邨一名不願透露姓名的街坊向記者表示，最近曾見過該名留長髮、紮馬尾的男子，「佢有幾次喺頌民樓同昭民樓之間嘅休憩公園出現，佢除咗紮馬尾，重留咗『二撇雞』，揸住罐啤酒，身邊有好多個蠱惑仔。」&#13;<br> <br> <spanclass>食檔東主歎生意減半 &#13;<br> 昨晚，不少愛民邨的居民在看過警方發出的死者樣貌素描後，均表示死者不像是邨內的居民。&#13;<br> 至於發生槍殺案的現場「冬菇亭」，昨天同樣冷冷清清，有食檔東主表示，很多街坊知道殺手開槍殺人事件後，都不敢再來「幫襯」，整日的生意少了起碼五成。「就算嚟幫襯都要揀位坐，唔敢坐埋去。」&#13;<br> 其中一名姓黃的食客向記者說：「我做地盤咁多年，見過唔少死人嘢，自己冇嘢就乜都唔驚，但個十二歲嘅女就好驚，唔肯跟我嚟呢度食早餐。」</spanclass></p></body></html>