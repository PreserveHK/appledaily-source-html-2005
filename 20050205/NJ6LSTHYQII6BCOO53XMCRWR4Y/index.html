<html><header><meta charset="utf-8"><title>今日開倉：翡翠籐器歲晚開倉<br>全新家具過年前送上門</title></header><body><h1>今日開倉：翡翠籐器歲晚開倉<br>全新家具過年前送上門</h1><p>屋企家具又殘又舊，唔想親友上門拜年時失禮？有計，今日翡翠籐器舉行開倉大清貨，部份家具重平到一折有找，買齊全套大可慳番筆。怕近歲晚趕唔切？更加無問題，事關即買即送貨，包保趕得切新年前換晒全屋家具啦！	&#13;<br>&#13;<br>記者：尹珊珊&#13;<br>攝影：陳陶鈞&#13;<br>模特兒：Cola（d8）</p><p>矮身圓形小茶几&#13;<br> 尺寸：直徑24吋　高15吋&#13;<br> 細細張、圓碌碌的松木茶几仔，佔用空間不大，可放置在狹窄的客廳內，擺全盒、生果盆最啱使。&#13;<br> 原價：$580&#13;<br> 開倉價：$200</p><p>客廳：必掃梳化儲物櫃</p><p>木架梳化床能屈能伸&#13;<br> 尺寸：73×28×33吋&#13;<br> 唔係人人屋企都大到有間客房咁幸福，遇啱有朋友過夜，能屈能伸的梳化床即時發揮其偉大功效。平日可充當一般梳化用，將床架攤平後有41吋深，足夠作一張雙人床。&#13;<br> 原價：$2,648&#13;<br> 開倉價：$500</p><p>布藝梳化夠大夠舒服&#13;<br> 尺寸：43×33×25吋&#13;<br> 有人鍾意皮梳化夠貴氣，但平易近人的布藝梳化亦大有市場。好似呢張單人梳化，座位夠大夠舒適，而且彈性適中，唔怕有愈坐愈下陷的情況出現。&#13;<br> 原價：$1,800&#13;<br> 開倉價：$300</p><p>榿木電視櫃實而不華&#13;<br> 尺寸：57×21×23吋&#13;<br> 外形樸實的榿木電視櫃，款式雖無啥特別，但勝在夠百搭，襯中西式家居都咁適用。全個採用實木製造，夠晒穩陣，足以承托電視機、DVD機等大量音響器材。&#13;<br> 原價：$3,000&#13;<br> 開倉價：$500</p><p>大型雜物櫃儲物量驚人&#13;<br> 尺寸：69×17.5×36.5吋&#13;<br> 屋企雜物多到隨處放，可以買個大型儲物櫃。附設大大小小多個櫃桶，乜嘢雜物都塞得落，必要時重可以作為分隔客廳同飯廳的屏風！&#13;<br> 原價：$3,188&#13;<br> 開倉價：$500</p><p>飯廳：餐枱最抵買</p><p>藤製餐枱富東南亞風味&#13;<br> 尺寸：38.5×21×29.4吋&#13;<br> 呢套菲臘藤製嘅餐枱，甚富東南亞風情，全套餐枱連餐椅兩張，的骰慳位，重可以放喺花園或露台，晨早食早餐就更好Feel！&#13;<br> 原價：$960&#13;<br> 開倉價：$450</p><p>摺合式餐枱&#13;<br> 尺寸：直徑42吋　高29吋&#13;<br> 呢張松木摺合式餐枱，放下摺合式的枱面後，僅佔小量空間，而枱下儲存格更可用來放置摺椅用，夠晒慳位！&#13;<br> 原價：$781&#13;<br> 開倉價：$300</p><p>橡木麻雀餐枱&#13;<br> 尺寸：32×32×30吋&#13;<br> 呢張原色橡木麻雀餐枱，麻雀板可分拆出來，攞走麻雀板，就可作餐枱用，請客時並可伸展至64吋長，連四張餐椅僅售$500，超抵玩。&#13;<br> 原價：$3,649　&#13;<br> 開倉價：$500（全套）、$300（淨枱）</p><p>斑馬紋餐椅&#13;<br> 場內有大量餐椅單獨發售，每張不過數十元，個人推介呢張進口斑馬木紋椅，天然木紋有大自然Feel，坐落去又夠貼背，重可叠起存放，更加慳位。&#13;<br> 原價：$318&#13;<br> 開倉價：$50</p><p>睡房：松木床最正</p><p>松木單人床實用性強&#13;<br> 尺寸：36×72吋（內計）&#13;<br> 乍看平平無奇的松木單人床，床下有兩個大櫃桶，重有兩個超大揭蓋式櫃仔，放得落大大張棉被，再放埋轉季衣物都得，夠實用。&#13;<br> 原價：$3,390&#13;<br> 開倉價：$500</p><p>$400平霸松木雙人床&#13;<br> 尺寸：48×72吋（內計）&#13;<br> 真係無諗過雙人床可以$400有交易，款式四正，床底重有晒櫃桶放雜物，咁震撼，相信會成為大熱必掃貨色。&#13;<br> 原價：$5,413&#13;<br> 開倉價：$400</p><p>實用趟門衣櫃&#13;<br> 尺寸：32×23.5×72吋&#13;<br> 呢個拉趟式的雙門衣櫃，以天然松木製造，底部附有三個大櫃桶，平實耐用，適合衣物較少的獨居人士使用。	&#13;<br> 原價：$2,080&#13;<br> 開倉價：$500</p><p>油壓轉椅每張$50&#13;<br> 市面的油壓式轉椅平極都要成百蚊，呢張用實木製造的油壓轉椅，可調校高度，並附設五爪活輪，椅身可作360度轉動，坐到邊轆到邊。&#13;<br> 原價：$228&#13;<br> 開倉價：$50</p><p>翡翠籐器清貨開倉&#13;<br> 日期：即日起至2月7日（年二十九）&#13;<br> 時間：上午10時至晚上10時&#13;<br> 地址：北角英皇道145號民眾大廈地庫&#13;<br> 電話：25703022&#13;<br> 備註：購物滿$300或以上，可獲免費送貨及安裝服務。</p></body></html>