<html><header><meta charset="utf-8"><title>Kylie回饋鄉里加開七場</title></header><body><h1>Kylie回饋鄉里加開七場</h1><p>澳洲女歌手KylieMinogue好快就會展開佢嘅世界巡迴演唱會，有傳今次會係Kylie短期之內最後一次巡迴，所以fans都特別期待。而Kylie喺五月至六月期間喺澳洲站嘅門票前日已經開賣，點知喺短短一日內售罄，總共賣咗成十二萬張，非常驚人。為咗回饋鄉里，Kylie重打算喺澳洲加開七場㖭。</p></body></html>