<html><header><meta charset="utf-8"><title>中價房車筍盤廿萬揸走積架</title></header><body><h1>中價房車筍盤廿萬揸走積架</h1><p>近年日本車價貼近歐洲車，相比下唔少用家轉而升級改揸歐洲出品。因此，筆者今趟特意去到九龍灣二手車場搵中價房車，發現被視為貴族化轎車典範的積架S-Type4.0型號，1999年車折讓後賣價不過19萬8千。至於另一部熱賣品牌平治E280，定價亦只係25萬8千，勝在行車里數低、保養新。&#13;<br>&#13;<br>記者：陳偉林&#13;<br>攝影：陳偉強&#13;<br>&#13;<br>九龍灣汽車展貿中心&#13;<br>地址：九龍灣展貿徑1號國際展貿中心B2-B3&#13;<br>營業時間：10:00am-8:00pm</p><p>積架S-Type4.0行車里數低</p><p>賣相有傳統英式轎車氣度外，車廂配套豪華又齊全，難得約6年車齡，行車里數只得兩萬幾，最重要係保養唔錯，睇得出上手車主甚錫車。此車裝有4.0公升引擎，性能演繹不言而喻，𠵱家上會叫價只係19萬8千，絕對係賣點所在。&#13;<br> &#13;<br> 製造及首次登記年份：1999年&#13;<br> 手數：1&#13;<br> 牌費：無&#13;<br> 行車里數：21,546km&#13;<br> 當年車價：$578,000&#13;<br> 二手叫價：$198,000（上會價）&#13;<br> 車輛提供：百家樂汽車（26200163）</p><p>平治E280原廠保養</p><p>上一款E-Class勝在車廂寬敞又舒適，造型夠晒份量，加上車體內外由原廠保養，兼且有齊恒溫冷氣、電天窗裝備，值得考慮。&#13;<br> &#13;<br> 製造及首次登記年份：2000年&#13;<br> 手數：1&#13;<br> 牌費：2005年8月&#13;<br> 行車里數：28,000km&#13;<br> 當年車價：$578,000&#13;<br> 二手叫價：$258,000&#13;<br> 車輛提供：德誠汽車（26200082）</p><p>積架X-Type2.5V6車廂最豪</p><p>呢部豪華四門轎車除裝有強而有力的2.5公升V6引擎，還有極佳安全操控的四驅輔助，最吸引就是新車般的座艙陳設，夠晒豪華！&#13;<br> &#13;<br> 製造及首次登記年份：2001年&#13;<br> 手數：1&#13;<br> 牌費：無&#13;<br> 行車里數：24,994km&#13;<br> 當年車價：$398,000&#13;<br> 二手叫價：$228,000&#13;<br> 車輛提供：世準汽車（26200227）</p><p>寶馬520iA折讓逾半</p><p>被認為時尚富個性的行政座駕，出車不過四年，屬5系轉款前款式，裝有10個安全氣袋，車體內外保養新淨，而且比新車價折讓逾半。&#13;<br> &#13;<br> 製造及首次登記年份：2001年&#13;<br> 手數：1&#13;<br> 牌費：2005年10月&#13;<br> 行車里數：26,125km&#13;<br> 當年車價：$478,000&#13;<br> 二手叫價：$238,000&#13;<br> 車輛提供：名駿汽車（26200081）</p><p>奧迪A41.8TQuattro跑格鮮明</p><p>同級車中鮮用上1.8公升Turbo引擎，配備手波及恒式四驅系統，馬力輸出剛勁，扭力更見突出，盡現一身轎跑車真我性情。&#13;<br> &#13;<br> 製造及首次登記年份：2002年&#13;<br> 手數：0&#13;<br> 牌費：2006年4月&#13;<br> 行車里數：45,622km&#13;<br> 當年車價：$398,000&#13;<br> 二手叫價：$280,000&#13;<br> 車輛提供：百家樂汽車（26200163）</p><p>平治E240入門新貴</p><p>素來平治E-Class一直不乏車迷追捧，賣相有動靜雙面睇之餘，用上2.4公升引擎既慳油又好力，至啱日常代步用。&#13;<br> &#13;<br> 製造及首次登記年份：2000年&#13;<br> 手數：1&#13;<br> 牌費：無&#13;<br> 行車里數：40,362km&#13;<br> 當年車價：$473,000&#13;<br> 二手叫價：$248,000&#13;<br> 車輛提供：東榮汽車（21165222）</p><p>寶馬330iA媲美M3</p><p>原車備有不少跑車配件粉飾，賣相最具跑意，同系車中性能更媲美同廠M3，有民用版M3稱號，車身內外亦有不錯的保養，好似新車一樣。&#13;<br> &#13;<br> 製造及首次登記年份：01年/02年&#13;<br> 手數：1&#13;<br> 牌費：2006年2月&#13;<br> 行車里數：47,185km&#13;<br> 當年車價：$453,000&#13;<br> 二手叫價：$298,000&#13;<br> 車輛提供：國邦汽車（23449999）</p></body></html>