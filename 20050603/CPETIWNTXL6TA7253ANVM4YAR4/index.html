<html><header><meta charset="utf-8"><title>流動通訊：先達鴨記Sales嚴選MP3手機靚聲王</title></header><body><h1>流動通訊：先達鴨記Sales嚴選MP3手機靚聲王</h1><p>早一年前！MP3手機有如稀有動物，十隻手指都數得晒，就連只得十幾秒MP3鈴聲機種，都要舉手致敬！不過隨住記憶卡價格下滑、MP3機愈賣愈濫，連帶骨牌效應，手機×MP3都變得家常便飯！MP3功能有歸有，但邊部強、邊部勁？大家未必夠先達同鴨記（鴨寮街）Sales咁清楚，今日嚟個Sales推介大起底，幫你搵部至啱心水MP3手機！&#13;<br>&#13;<br>記者：陳國輝&#13;<br>攝影：陳偉強&#13;<br>ImageGirl：小慧</p><p>Sell靚聲</p><p>玩MP3手機，溯源追本都係要靚聲！其實現時市面的立體聲MP3手機選擇並唔多，要極新機款先行得起，不過機價唔算貴，二、三千已經玩得起！</p><p>鴨記山手線：阿榮</p><p>雙冠軍！Nokia出過咁多款MP3手機，論經驗已經比其他Brands贏足成條街；而另一款E680i，售價合理之餘，機背重多一對立體聲喇叭，幾『炸』得㗎！呢部機最近亦開始斷貨！</p><p>Nokia6230i立體聲享受</p><p>最新升級版6230i，強調音樂行先，並大玩立體聲，加入咗StereoFM，令電台音樂都變到好似播MP3咁震撼！音樂格式慣例支援MP3、AAC、WMA三種，另外再新增一種M4A（MPEG4Audio）格式，可更有效壓縮檔案之餘，亦能表現出更靚音色。配件方面配備有螢幕免提耳筒HS-6或者立體聲耳機HS-3，一樣可提升音質。&#13;<br> &#13;<br> Profile&#13;<br> 制式：GSM三頻&#13;<br> 體積：103×44×20mm&#13;<br> 重量：99g&#13;<br> 鏡頭：130萬像素&#13;<br> $2,880（c）</p><p>MOTOROLAE680i3D喇叭</p><p>玩靚音響，機身喇叭都好重要！E680i配備一對3D環迴立體聲揚聲器，聲效感覺簡直「有前又有後」！另加入藍芽立體聲技術，喺無線環境下一樣聽到靚歌，至於鍾意入過百首歌嘅話，手機支援最大2GBSD卡，必定夠用。&#13;<br> &#13;<br> Profile&#13;<br> 制式：GSM三頻&#13;<br> 體積：108×53×21mm&#13;<br> 重量：133g&#13;<br> 鏡頭：30萬像素&#13;<br> $2,750（c）</p><p>SonyEricssonK750i熱賣缺貨&#13;<br></p><p>K750i亦係呢期熱爆之機，不論行貨水貨，都差唔多可以勁缺貨嚟形容，結果當然令機價炒起啦！K750i支援獨立MP3播放程式，機側有立體聲喇叭播放，就算唔用耳筒，聽MP3或FM收音機都有靚聲效。&#13;<br> &#13;<br> Profile&#13;<br> 制式：GSM三頻&#13;<br> 體積：100×46×20.5mm&#13;<br> 重量：99g&#13;<br> 鏡頭：200萬像素&#13;<br> $3,700（c）</p><p>一㩒即播</p><p>以前MP3只係手機附屬功能，不過近代有啲手機直情當正佢係常置功能，重設有「專掣」一Click即播，手機、MP3機感覺完全無可分割。</p><p>先達創發：阿偉</p><p>有專掣設置嘅MP3手機，暫時以XphoneIIm音色最好，感覺有iPod咁好音質；而且佢中間嗰排音樂掣清楚又好㩒，絕對係呢期熱門首選！</p><p>XphoneIIm自動入歌仔</p><p>O2向來以PDAPhone最耍家，例如XphoneI、II都係𠵱家熱門Hit機，上星期返咗一部「m仔」新機，擺明力推MP3功能；機面特設4個按鍵，分別掌管播歌、暫停、選曲同上網功能，配合五方向桿一齊使用，聽歌超Easy；IIm重加強多媒體效能，內置最新版《WindowsMediaPlayer10》，而且重加入電腦同步功能，手機一駁上電腦就如iPod「自動更新」新樂曲！論功能，好多二線MP3機都未追得上。&#13;<br> &#13;<br> Profile&#13;<br> 制式：GSM三頻&#13;<br> 體積：107×47×19mm&#13;<br> 重量：106g&#13;<br> 鏡頭：30萬像素&#13;<br> $3,480（a）</p><p>SAMSUNGE728抄歌用藍芽</p><p>E708一直以好聲靚芒成手機場熱賣之機，到新一代E728，一樣繼承呢個優良傳統，而且機面重加入特大1.3"6萬5千色OLED靚芒，自拍睇相都一流，不過唔係咁多人知機面重特設有一個MP3快速鍵，㩒住3秒就有音樂播放；抄歌方法亦好HiTech，全經藍芽唔使駁線。&#13;<br> &#13;<br> Profile&#13;<br> 制式：GSM三頻&#13;<br> 體積：91×45×23.3mm&#13;<br> 重量：87g&#13;<br> 鏡頭：100萬像素&#13;<br> $4,000（b）</p><p>ASUSM303即插即播</p><p>播MP3嘅原理，基本同E728一樣唔使開蓋直播；M303稍優勝處是機側配備多一條記憶卡插槽，支援miniSD，唔單止可以即插即播，而且佢重對應130萬像素照片及VGA解像度嘅Movie播放，話佢係一部MP3機，感覺更似一部PMP！&#13;<br> &#13;<br> Profile&#13;<br> 制式：GSM三頻&#13;<br> 體積：83×43×22.9mm&#13;<br> 重量：80g&#13;<br> 鏡頭：130萬像素&#13;<br> $2,330（c）</p><p>歌影雙棲</p><p>得一想二係人嘅天性！手機場Sales話好多人揀MP3手機時，都會要求佢有埋「強攝」功能；以下三部手機都係歌、影功能較平均的「齊人」手機！</p><p>鴨記金之選：Cindy</p><p>呢欄有雙冠軍！AK900破格DVFeel，音質好、拍片手感勁正；SHARPSX813嘅CCD靚鏡加靚芒，亦令人愛不釋手。</p><p>SHARPSX813CCD靚鏡</p><p>呢期熱爆新機！200萬像素CCD鏡頭配4倍光學變焦鏡，已經係絕強組合，再加SHARP獨門AQUOSLCD作輸出，論影、論畫相信市面無「機」匹敵！此外SX813重新加入VideoOut功能，短片或靚相都可以直駁大電視作輸出，真係點止行到邊睇到邊咁簡單。&#13;<br> &#13;<br> Profile&#13;<br> 制式：GSM三頻及WCDMA&#13;<br> 體積：120×50×26mm&#13;<br> 重量：149g&#13;<br> 鏡頭：200萬像素&#13;<br> $5,980（e）</p><p>AK900真DV手機</p><p>玩「扭芒側鏡」雖然以諾記6260出晒名，但做到成部DV款嘅手機，都係以韓國AK嘅900為尊！DV模式時，大大個機側轉盤播MP3、拍片、影相、睇相一按搞掂！更強嘅係佢嘅硬件配置，好似300萬像素鏡頭及1,600萬色彩屏，都係冠絕手機界（民用DV都未必有咁強），為咗玩盡多媒體功能，機身重配置有miniSD卡插槽，聽歌、拍片，記憶體全無後顧之憂。&#13;<br> &#13;<br> Profile&#13;<br> 制式：GSM三頻&#13;<br> 體積：87×46.6×23.5mm&#13;<br> 重量：118g&#13;<br> 鏡頭：300萬像素&#13;<br> $4,680（d）</p><p>Nokia3230影格仔相</p><p>3230場內有名MP3大聲公，除咗駁Handsfree聽外，機身耳筒嘅聲量，簡直有如一個機身喇叭一樣，可以就咁直播！此外，「格仔CAM」亦係3230現時獨門功能，拍法是同一張數碼相內，可以有4格或9格的相同影像，感覺有如日本時下潮玩LOMO一樣，絕對稱得上歌、影雙絕！&#13;<br> &#13;<br> Profile&#13;<br> 制式：GSM三頻&#13;<br> 體積：109×49×19mm&#13;<br> 重量：110g&#13;<br> 鏡頭：123萬像素&#13;<br> $3,100（c）</p><p>（a）O2（24890213）&#13;<br> （b）SAMSUNG（28626001）&#13;<br> （c）金之選（27281618）地址：深水埗鴨寮街202號地下&#13;<br> （d）AKMobile（34265008）&#13;<br> （e）SmarTone-Vodafone（22818888）</p><p>5月31日《流動通訊》版得獎名單</p><p>頭獎得獎者各得Nokia6230i一部、連「音樂強陣」&#13;<br> 1.黃君南	G551XXX&#13;<br> 2.ChanSaiMing	D309XXX&#13;<br> &#13;<br> 二獎得獎者各得Nokia6230i一部&#13;<br> 1.LeungWaiCheong	C554XXX&#13;<br> 2.李惠多	G055XXX&#13;<br> 3.WongShingChung	B222XXX&#13;<br> &#13;<br> *得獎者將有專人通知領獎事宜。</p></body></html>