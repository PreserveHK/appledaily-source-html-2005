<html><header><meta charset="utf-8"><title>數碼影音：高上1,080萬像素SONYR1強挑半專業級</title></header><body><h1>數碼影音：高上1,080萬像素SONYR1強挑半專業級</h1><p>專業嘅攝影師多數會用D-SLR，而近年就愈來愈多半專業級用家選擇Prosumer級相機，一向未踏足過D-SLR機界嘅SONY，最近推出咗一部CyberShotDSC-R1，配備高達1,080萬像素嘅CMOS，唔單止喺Prosumer界之冠，比起部份D-SLR重要高，誓要招攬更多D-SLR用家咁話，今日一於睇吓呢部機，究竟有幾犀利！&#13;<br>記者：梁瑋瑜&#13;<br>攝影：陳盛臣</p><p>24mm廣角拍攝</p><p>呢部R1配備了1,080萬像素CMOS感光元件（21.5×14.4mm，有效像素1,030萬），好多用家都會認為用CCD拍出嚟嘅影像效果，會較CMOS好，不過大家亦唔好忘記，高達1,000萬像素以上嘅CCD，耗電量會十分驚人，採用CMOS的話就可以慳電好多，好似R1咁每次充電之後可以影到500張相，認真耐用，而且配合SONY嘅真實影像處理器，拍攝質素一啲都唔輸蝕。&#13;<br> R1採用蔡司VarioSonnarT*鏡頭，而且最廣角可以去到24mm，其他Prosumer機極罕有夠佢咁Wide；至於Tele方面，只得5倍光學變焦（24-120mm），相對新機如FUJIFILMS9500的10.7倍及PanasonicFZ30的12倍，就略嫌失色！</p><p>2"芒設機頂</p><p>R1外形以黑色為主，926g嘅重量比一般Prosumer機略重，設有彈出式閃燈，不過熱靴位設喺快門附近，與鏡頭有一段距離，感覺上較奇怪；2"顯示屏設喺機身上方，可以作多角度旋轉，方便喺不同角度時拍攝。&#13;<br> R1嘅A.G.C.S.系統能夠因應唔同場合優化影像嘅對比度，例如喺背光嘅環境，用家唔需要開閃光燈，R1會自動調低對比度，拍出主體清晰嘅相片，整體嚟講影像質素都算唔錯，值得一讚。</p><p>行家品評&#13;<br>&#13;<br>機價稍貴</p><p>睇到呢部機有成千萬像素嘅CMOS，其實比起富士9500同埋PanasonicFZ3喺出色一啲，而且SONY都有一定嘅支持者，不過覺得價錢太貴，純粹係像素嘅優勝唔太值$7,990。</p><p>物有所值</p><p>SONY相機一向反應唔錯，$7,990喺同級嚟講算貴，但係以SONY一向偏高嘅定價嚟講就差不多，功能上呢部機都係物有所值。</p><p>Profile</p><p>感光元件：1,080萬像素CMOS（21.5×14.4mm）&#13;<br> 鏡頭焦距：24-120mm（5倍光學、10倍數碼變焦）&#13;<br> 最大光圈值：F2.8-4.8&#13;<br> ISO：Auto/160/200/400/800/1600/3200&#13;<br> 顯示屏：2"TFTLCD（13.4萬像素）&#13;<br> 尺寸：139.4×97.7×156mm&#13;<br> 重量：926g&#13;<br> &#13;<br> $7,990&#13;<br> 10月14日&#13;<br> SonyStyle預售</p><p>N13"觸屏任你畫</p><p>繼SANYOXactiE6後，又再有3"顯示屏DC推出市場。講緊嘅係SONYN1，除3"顯示屏夠大外，重採用TouchScreen設計，操作起上嚟真係好方便，而且跟機會有支小型Stylus，用途係俾大家喺相片上面畫公仔或者寫字咁，令到每張相片更加有風格。N1配備830萬像素感光元件，內置26MB記憶體，就算冇帶MSDuo都可以影到幾十張相；另外，N1重有自創SlideShow功能，可以將自己鍾意嘅音樂混合相片製作SlideShow，可以話係一部可充份發揮用家創意嘅DC！&#13;<br> &#13;<br> Profile：830萬像素SuperHADCCD、3倍光學變焦、6倍數碼變焦、3"LCD</p><p>M2相片集隨街睇</p><p>望到呢部回力鏢形嘅M2，大家都估到佢係M1革新版；儘管感光元件雖未作提升，但外形由黑色變成銀色，沿用極型仔扭芒設計，方便用家玩自拍。M2新增咗一個相片集功能，使用內置57MB記憶體，可以儲存1,100張VGA相片，俾用家隨時同朋友分享生活點滴，重可以好似N1咁製作有音樂嘅SlideShow；另外重有一個Hybrid影片模式，每次拍靜態相片時會將前後5秒片段拍低，將片段更加仔細咁記錄低。</p><p>Profile：530萬像素SuperHADCCD、3倍光學變焦、6倍數碼變焦、2.5"LCD&#13;<br> &#13;<br> SonyStyle（23452966）</p></body></html>