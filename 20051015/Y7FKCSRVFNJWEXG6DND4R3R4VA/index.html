<html><header><meta charset="utf-8"><title>羅家英展覽唔預阿姐</title></header><body><h1>羅家英展覽唔預阿姐</h1><p>羅家英噚日接受商台電話訪問，佢噚日喺香港大學搞咗展覽，展出佢嘅劇照、服裝同海報等等，問佢有冇請阿姐（汪明荃）做嘉賓，佢講笑咁話：「佢喺粵劇界咁新，梗係唔畀佢加入啦，佢淨係喺現場打點吓囉。」而遲啲佢又會拍賀歲片，徐小鳳會做佢情人，佢話：「淨係講出來都開心。」</p></body></html>