<html><header><meta charset="utf-8"><title>今日開倉：東芝開倉LCD電視勁減萬八</title></header><body><h1>今日開倉：東芝開倉LCD電視勁減萬八</h1><p>買電器動輒過千甚至過萬。想換個電視機好耐、部洗衣機成日壞壞哋，但平日電器舖都好少話減價。遇着今次老牌子東芝電器開倉，可以買得放心，筍貨點解咁平，原來部份係所謂B貨（即開過盒沒賣出或陳列品），部份係舊款，但全部經維修部檢修過，附有保養。開倉貨有影音產品有家電，焦點就是LCD電視及DVD機，價錢不用四折，抵！開倉為期只有三周，款式未能盡錄，且貨量有限，想揀得心頭好就要準備出發喇！&#13;<br>記者：葉靜君&#13;<br>攝影：周旭文&#13;<br>Model：Crystal</p><p>四折都唔使！32吋LCD電視</p><p>32吋「魔幻方色」16:9LCD大電視，擁有10.7億色彩色電視（1,024色階），622萬像素超取樣及調節系統，解像度1,366×768，對比度800:1及500/cd/m光亮度，屬高質素一族。再加上擁有15ms高速反應時間、XGA電腦訊號兼容、BBE高解析音響系統、2組DVD色差視頻輸入等，功能極多，如今4折有找，只售$10,800！&#13;<br> 型號：32WL46E&#13;<br> 市價：$28,800&#13;<br> 開倉價：$10,800</p><p>20吋LCD高速反應時間</p><p>呢部20吋LCD電視，具麗音國際線路，600:1高對比度及500cd/m高光亮度，並有DVD色差視頻輸入，有170度超寬視角，與別不同的是它具有6ms高速反應時間。重有埋轉動式座架，真係夠體貼兼活動自如，放係書房就最啱晒！&#13;<br> 型號：20JL7H&#13;<br> 市價：$8,780&#13;<br> 開倉價：$2,980</p><p>高質素LCD畫面</p><p>14吋電視，放睡房啱晒，買部日本牌子嘅傳統顯像管14吋電視都要過千，呢部14吋LCD電視具麗音國際線路，600:1高對比度及500cd/m高光亮度，並有DVD色差視頻輸入，以14吋嚟講，具有170度超寬視角，特價$2,000，諗得過！&#13;<br> 型號：14JL7H&#13;<br> 市價：$4,280&#13;<br> 開倉價：$2,000</p><p>首次減價！45折手提DVD機駁汽車都得</p><p>今年第一次減價的手提DVD機，能兼容DVDVideo、DVD-R、CD-Audio、VCD、CD-R/RW、MP3及WMA，擁有3種預設強化音頻模式、7種平衡音效模式、JPEG數碼相簿等等，機仔細細但功能十足。此機可以接駁汽車電池，放喺車度，等人時睇啱晒。不過安全要緊，記緊開車時咪睇！&#13;<br> 型號：SD-P1400&#13;<br> 市價：$2,780&#13;<br> 開倉價：$1,250</p><p>激平！32吋16:9高解像電視</p><p>32吋高精細柵距超級晶麗16:9顯像管，高解像HD1080I/720p兼容、內置SD/SmartMedia記億卡插槽，SRSWOW環迴音響系統，數碼多視窗及雙調諧器雙視窗，雖然係傳統顯像管電視大大部，但功能多又價平，買得過！&#13;<br> 型號：32SW9UH&#13;<br> 市價：$14,980&#13;<br> 開倉價：$5,000</p><p>29吋麗音國際線路</p><p>29吋平面方角顯像管，具有數碼梳形濾波器，會進行影像分析，減少雜訊。另有DVD色差視頻輸入及麗音國際線路。&#13;<br> 型號：29SZ5SH&#13;<br> 市價：$4,680&#13;<br> 開倉價：$2,400</p><p>VHS錄影機$280勁平！</p><p>傳統VHS錄影機，擁有專業高淨化磁鼓、6磁頭、麗音多制式線路，具延長錄播模式及自動變速錄影功能，相當專業，價錢只係$280，食餐Buffet都唔止啦！&#13;<br> 型號：V-E61A&#13;<br> 市價：$1,080&#13;<br> 開倉價：$280</p><p>311公升三門環保雪櫃</p><p>有地方，買雪櫃梗係要愈大愈好。呢款三門環保雪櫃淨容量311公升，相當巨型，夠晒一家大細放嘢食。具有等離子抗菌除臭系統及花灑式冷凍系統，採用PCM鋼板物料，咁多功能其實知唔晒，但就係信心保證囉。&#13;<br> 型號：GR-N35HTV(B)REF&#13;<br> 市價：$3,980&#13;<br> 開倉價：$2,100</p><p>8公斤容量洗衣機</p><p>容量8公斤嘅巨型洗衣機，具有「雙重氣孔」超乾爽脫水，乾衣速度達900轉/分鐘。具備毛毯及浸洗功能，洗大型衣物就無有怕啦！&#13;<br> 型號：AW-9600SH&#13;<br> 市價：$2,980&#13;<br> 開倉價：$1,500</p><p>東芝電器開倉&#13;<br> 日期：10月15日至30日（逢星期六、日）&#13;<br> 時間：10:00am-7:00pm&#13;<br> 運費：一件$80，兩件起每件$40&#13;<br> 地址：葵涌葵喜街18至24號樂基大廈12字樓&#13;<br> 查詢電話：26146663/34262329&#13;<br> 付款方法：現金、易辦事、買滿$1,000可用VISA及MASTER信用卡&#13;<br> 保養：原廠保養</p></body></html>