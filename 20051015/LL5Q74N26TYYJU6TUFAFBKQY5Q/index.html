<html><header><meta charset="utf-8"><title>短線遊：深圳劇院式飯店8米樓底豪到痹</title></header><body><h1>短線遊：深圳劇院式飯店8米樓底豪到痹</h1><p>香港租金昂貴，寸金尺土，所以講裝修排場的食肆真係寥寥可數，而且更有買少見少的趨勢，但內地就不同，隨住經濟發展愈來愈好，消費能力愈來愈高，加上租金人工比香港平一截，高級或特色食肆也愈來愈多，好像萬象城內剛正式開業的王子國宴飯店，就是一家排場十足的酒樓，劇院式的裝潢，香港絕對搵唔到。&#13;<br>&#13;<br>記者：張逸濠　攝影：Money&#13;<br>Models：Sean、Samathan（Thegroup）</p><p>瞬間色彩幻化天幕</p><p>上等人裝修　飲茶唔貴</p><p>王子國宴飯店昨日正式開幕，是深圳第一家以維也納劇院式設計做概念的大飯店，全店總共有61,000呎，一踏入門口，就有一盞近?400,000的水晶吊燈迎接你，裝修耗資?35,000,000，可筵開120席，排場十足；樓高8米，本來可以間出兩層，但為了做出劇院式的效果．二樓做了一列落地玻璃的廂房，可居高臨下看到飯店和舞台，身處其中都突然有種變成「上等人」的感覺。&#13;<br> 聽負責人楊先生講：「我哋嘅目標其實係做婚宴同公司宴會，配合呢度嘅場面，加埋6×8米戲院一樣嘅投幕、音響設備，重有一系列來自美國嘅天花電腦燈光效果，搞宴會一定唔會失禮。」聽講近期已經有香港人訂了50圍婚宴酒席，相信未來去深圳這類「豪」場擺酒，將會係一個趨勢。&#13;<br> 而以這裏的裝修排場來說，以為收費一定好貴，但原來飲茶點心都係?3起，真係放假上深圳飲早茶都抵。</p><p>王子國宴飯店&#13;<br> 地址：深圳市羅湖寶安南路華潤萬象城545舖&#13;<br> 電話：（86）755-82690666&#13;<br> 時間：9:30am-10:00pm（周六）&#13;<br> 交通：羅湖地鐵站乘地鐵至大劇院站?3</p><p>MaidCafe　俄羅斯餐廳</p><p>來到三套車，以為去了日本東京的秋葉原MaidCafe，原來這是一家正宗的俄羅斯菜餐廳，因為想做出歐陸的氣氛，所以餐廳除了裝修有歐陸Feel之外，服務員都穿上女傭裝，加強感覺。&#13;<br> 三套車的老闆是東北人，而北京原來有很多俄羅斯餐館，所以師傅都來自北京，但為了令口味更正宗，專誠請了俄羅斯人Lisa做顧問，她來了中國12年，講得一口流利普通話，因為對俄菜有認識，所以被三套車請來做顧問。而這裏星期六、日都吸引不少旅居深圳的俄羅斯人來吃飯，可知口味有幾正宗。</p><p>三套車俄國餐廳&#13;<br> 地址：深圳市羅湖筍崗東路華通大廈首層&#13;<br> 電話：（86）755-25934883&#13;<br> 時間：11:00am-12:00mn&#13;<br> 交通：羅湖西口乘18號中巴於紫荊花酒店下車?2.5，乘的士約?20。</p></body></html>