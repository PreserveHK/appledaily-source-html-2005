<html><header><meta charset="utf-8"><title>宋慧喬𢱑完銀即撇</title></header><body><h1>宋慧喬𢱑完銀即撇</h1><p>宋慧喬秘密嚟香港拍護膚品廣告，噚日離港，大約中午十二點幾，喬妹喺六、七個工作人員陪同之下到達赤鱲角機場，因為佢身材比較矮小，所以差唔多入閘時記者先見到佢。戴住黑超嘅喬妹着住啡色皮褸、攞住個淺綠色Hermes手挽袋，工作人員攞住登機證阻擋記者鏡頭，喬妹就急急入咗閘。</p></body></html>