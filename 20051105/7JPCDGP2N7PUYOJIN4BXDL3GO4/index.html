<html><header><meta charset="utf-8"><title>今日開倉：公主飾物三折戴上身</title></header><body><h1>今日開倉：公主飾物三折戴上身</h1><p>試問有邊個女仔唔想做公主？細個用卡紙剪成皇冠，大個咗就可以買皇冠飾物。主攻皇冠精品及飾物、連女星都追捧的精品店Prince&amp;Princess，特定本月為減價月；部份招牌皇冠飾物，最低減至三折，原先$499的閃石頸鏈家陣$150就有交易，即使是新返的PVCToteBag及Lace手袋，亦照減20-50%，今回做公主亦做得份外開心！&#13;<br>&#13;<br>記者：招佩珊&#13;<br>攝影：譚盈傑&#13;<br>模特兒：Natalie@Salvador</p><p>跟女星戴皇冠</p><p>Prince&amp;Princess的飾物精品冧到女生，亦冧到一眾女星，例如阿嬌、張栢芝、餅女及Isabel等都是常客；在眾多皇冠飾物中，以閃石皇冠頭飾最得女星歡心，Twins同2R就曾經以公主Look拍廣告同出Show，近期人辦就有頻頻低胸示人令人噴血的吳佩慈，她戴過的大皇冠頭飾今回亦做三折。另外，部份平日開價$300-$499的皇冠飾物，三折後只需$90-$150，唔趁平買確實笨。</p><p>大熱Charm飾半價</p><p>Charm飾物一度成為年度大熱，不論大小名牌，均推出吊到一大串鈴鈴瑯瑯咁出街，公主Charm自然以皇冠為主題，一條頸鏈/手鏈加一對Charm是基本配搭，可另加Charm每對$50。另有兩款手鈪亦是半價，一款是由膠帶至字粒都是粉紅色，Pink到爆，少女至冧。</p><p>新貨照減Fans勁搶摺鏡</p><p>最怕減價唔包括新貨，今次各公主迷大可放心，新貨一樣有得減，剛落舖的PVC及Lace袋系列，最低去到半價。老闆娘話最好賣是Lace摺鏡，更有日本客訂近千個拎返去賣；其中好有LoliFeel的Lace小手袋，扣長鏈可斜揹，縮短條鏈就蹺上手，拆去長鏈變手提袋仔，一個價錢三種拎法，抵玩！聖誕去Ball用啱晒。</p><p>毛茸茸小物冬季BestBuy</p><p>冬天對毛茸茸的物件特別偏好，摸上手暖笠笠，例如化妝袋，由冷冰冰的塑膠，換上軟腍腍的毛毛質料，配以粉紅色的繡花字款同Lace作點綴，黑多粉紅少的配搭唔誇張，適合受不起TotalPink的女生。手機繩及橡筋圈就志在裝飾，既然消費群是女生們，款式順理成章是招牌皇冠啦。</p><p>售賣點：Prince&amp;Princess&#13;<br> 日期：即日至11月30日&#13;<br> 時間：星期一至日11:00am-10:00pm（時代廣場店）&#13;<br> 星期一至四11:00am-9:30pm、星期五至日11:00am-10:00pm（LCX櫃位）&#13;<br> 地點：&#13;<br> （1）銅鑼灣時代廣場9樓918號舖　&#13;<br> （2）尖沙嘴海港城3樓LCX內櫃位&#13;<br> 電話：25063001&#13;<br> 備註：接受現金、EPS及信用卡</p></body></html>