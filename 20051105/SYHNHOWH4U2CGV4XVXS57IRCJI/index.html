<html><header><meta charset="utf-8"><title>肥姐母親病情轉好</title></header><body><h1>肥姐母親病情轉好</h1><p>沈殿霞（肥姐）噚日去到電視城，出席《萬眾同心公益金》拜神儀式。佢話之前病重嘅媽媽已經過咗危險期，雖然右邊身重未郁得，不過醫生話佢嘅康復進度理想。肥姐重話希望記者唔好去醫院騷擾佢媽媽，事關嗰層樓嘅病人全部都係中咗風，如果嚇親佢哋就真係冇人擔當得起！</p></body></html>