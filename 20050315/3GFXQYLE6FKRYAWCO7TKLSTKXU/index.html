<html><header><meta charset="utf-8"><title>鈴木搬Showroom迎新Swift</title></header><body><h1>鈴木搬Showroom迎新Swift</h1><p>呢輪本地車壇新車層出不窮，除咗一班汽車傳媒忙過不停外，個別汽車代理商亦不在話下，正如筆者上個周末，曾提及法拉利代理商，準備全新F430跑車正式抵港事宜之餘，遲吓又要籌備港島新Showroom開幕的策劃，但原來搬陳列室又豈止法拉利一間呢！事關遲遲未推出全新Swift車系的鈴木汽車代理商，佢哋位處九龍太子的Showroom，亦因租約期滿關係，筆者聞得佢哋會搬離九龍區，屬意新陳列室選址，跟法拉利一樣為有港島車行一條街的告士打道，位置正係人棄我取，先前結束營業的大發陳列室舊址囉！屆時可能重係新Swift正式在港登場也不定。&#13;<br>&#13;<br>記者、攝影：陳偉林</p></body></html>