<html><header><meta charset="utf-8"><title>波鞋Guide：「一剔牌」○五年未來報告</title></header><body><h1>波鞋Guide：「一剔牌」○五年未來報告</h1><p>重講緊Superstar35和「恐懼鬥室」AirForce1？太out了！時間唔會等人，今期就等我為大家講吓「一剔牌」○五年的最新動向。&#13;<br> 在明星賽期間，各大品牌傾盡全力硬銷最新產品：如三間的「TheBig3」和RBK的「ATRPump」等；一剔在籃球市場比以上兩個品牌更積極，已急不及待在丹佛舉行一個名為「What'sNextProductionShow」，揭示一剔及飛人牌最新產品，其中有「正嘢」、亦有新瓶舊酒。<br> &#13;<br> <spanclass>未來主力依然「雷射」 &#13;<br> 一剔嚟緊主力仍然是雷射，幾乎可以玩雷射地方的就有雷射，所以有點悶；最有睇頭是LeBronJames的「20.5.5」；聽講係一對街場鞋，個樣似蛇頭；重有以ZoomLeBron2物料加上獅子雷射圖案的AirForceOne，點都好過扮BapeStaForce1的「恐懼鬥室」AF1多多聲。至於拜恩個人系列？Well，各Fans繼續等吧！（註：Huarache2K5並非Kobe的個人型號）&#13;<br> 飛人牌狂谷AJXX十分成功，名導演SpikeLee去奧斯卡頒獎禮都係用AJXX襯西裝；XX之後力捧嘅型號將會係集合AJ4、6、11、12、13、15、17、19同20的AJDub-Zero。不過未算勁，最期待還算是雷射版的AJIV復刻；美國限定兼限量，為咗畀各讀者睇下真身，我點都會班一對返香港！至於AJX復刻，那些配色真是非常「東門」（大陸著名賣老翻鞋的地方）feel……<br> &#13;<br> <spanclass>飛人牌06年暫停復刻？ &#13;<br> 最後一則小道消息，飛人牌在○六年復刻AJXIV之後，會暫停飛人系列復刻計劃，而最後將會係一套三款的「ChampionshipPack」，現時未知虛實，收到確實資料一定立刻報道。&#13;<br> Hleung-www.hk-kicks.com網主，耆英級波鞋迷，仍深信籃球鞋會復興……&#13;<br> Email:hleung@hk-kicks.com</spanclass></spanclass></p></body></html>