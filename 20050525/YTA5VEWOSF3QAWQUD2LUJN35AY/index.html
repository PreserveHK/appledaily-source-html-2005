<html><header><meta charset="utf-8"><title>美式漫畫發功未上畫已搶斷</title></header><body><h1>美式漫畫發功未上畫已搶斷</h1><p>上星期熱辣上畫的《星戰前傳III：黑帝君臨》，把沉寂已久的電影票房推上高峯。但原來《星戰III》只是暑假電影檔前哨戰，一連三齣由美國漫畫改編成的電影在之後數星期陸續登場。相關Figure及漫畫，在港區大部份已被Fans掃斷，到底今期美式漫畫有幾Hit？一齊感受吓！&#13;<br>&#13;<br>記者：楊一凡　&#13;<br>攝影：林栢鈞　</p><p>第一波《罪惡城》</p><p>《SinCity》（港譯《罪惡城》）由布斯韋利士、米奇洛基及《迷失東京》的靚女ScarlettJohansson合演。故事講述罪惡城暴力頻生，警察與流氓同流合污，三段故事中的主角以暴易暴成為英雄。電影由《TheBigFatKill》、《TheYellowBastard》及《TheHardGoodbye》三本漫畫改編串聯而成。</p><p>Figure斷！泰國Fan屎專程掃</p><p>來港旅遊的泰國《SinCiy》Fan屎Noo說：「泰國今期只得星戰產品，《SinCiy》幾乎沒有，所以趁這幾天來港，專門來搜購《SinCiy》的漫畫同公仔，可惜都買唔齊。以單個的Figure來講，女角最齊，但就買唔到YellowBastard。如果最後都係搵唔到，我或者會上eBay買!」</p><p>男角吃香</p><p>電影版《SinCiy》女主角大多BraTop上陣，賣弄惹火身材，以加強罪惡氣氛，開畫日男觀眾必定睇到流口水。不過講到Figure，女角就銷情麻麻，男角最快賣斷。綜合一眾Fans意見：「男嘅造型威武，女嘅就麻麻，電影版主角咁靚，係都收集海報啦！」</p><p>漫畫斷！未上畫已暗搶</p><p>《SinCiy》全套黑白漫畫共推出五集，而電影版只改編了其中三集。在電影效應下，這三集的漫畫書幾乎全線斷貨。記者在旺角及銅鑼灣美式漫畫店，發現三集中只剩下最後一本《TheYellowBastard》，其餘兩本已經賣斷。Comix店員表示：「暫時未知幾時再返貨，等套戲下星期上畫時，漫畫書一定去得更快。」</p><p>第二波《蝙蝠俠：俠影之謎》&#13;<br>&#13;<br>兩日掃清！限量瓷Batman</p><p>新一集《蝙蝠俠》是蝙蝠俠系列前傳，Metro老闆指：「瓷器Batman全球限量4,000個，賣$1,400，不過已經無晒貨，因為啲客早喺三個月前訂貨，一到貨兩日內清晒，惟有剩番呢隻留畀自己。遲些少我哋會返隻一比一的Batman，玻璃纖維製造，價錢要萬幾銀，𠵱家就陸續接緊柯打。」（c）</p><p>提早問價！新角色搶手</p><p>星戰玩家愛買配角，但Batman玩家就愛死主角，配角要視乎新角色。如今集出現的RA'salGHUL，店主話電影未上，已經有人問定幾時有貨。</p><p>第三波《神奇四俠》&#13;<br>&#13;<br>一返即搶！拳套連盒儲&#13;<br></p><p>七月上畫的《神奇四俠》，電影版玩具已陸續抵港。四俠當中Fans最愛石頭人，因為好打又幽默，所以石頭玩具最快賣出。老闆話：「電影版玩具較漫畫版受歡迎，拳套一返貨，即日賣去幾對，Fans鍾意連盒連膠紙收藏。」剛從美國返港唞暑的擁躉Alex剛進店，急不及待買石頭拳套，請他開盒影相，誰知他亦說：「我唔拆膠紙，鍾意就咁Keep住。」</p><p>售賣點：</p><p>（a）	ComixBox&#13;<br> 地址：旺角彌敦道582號信和中心地庫B-11&#13;<br> 電話：23170391&#13;<br> &#13;<br> （b）	Clark'sComics&amp;Novelties&#13;<br> 地址：銅鑼灣糖街15-23號銅鑼灣中心202,205&amp;207&#13;<br> 電話：28907718&#13;<br> 網址：www.clarks-comics.com&#13;<br> &#13;<br> （c）	MetroComics&#13;<br> 地址：銅鑼灣糖街15-23號銅鑼灣中心112號舖&#13;<br> 電話：28951162&#13;<br> 網址：www.metrocomics.com</p></body></html>