<html><header><meta charset="utf-8"><title>　　華叔隔岸觀火 - 李八方</title></header><body><h1>　　華叔隔岸觀火 - 李八方</h1><p>立法會今日好戲連場，當然最激係條《行政長官修定條例草案》，煲呔梗係想條修訂快快手手通過，然後佢就一步一步咁登上特首呢個寶座。&#13;<br> 民主黨嘅何俊仁估計，班保皇黨議員一定唔多講嘢，而班大狀就話咗無謂教精特區政府，所以相信今日之內一定可以搞掂，甚至喺晚上就會開始辯論「毋忘六四、平反八九」嘅議題。&#13;<br> 仁哥今年替咗華叔個位喺立法會提動議，重加多一句「悼念趙紫陽先生」，八方問華叔，佢話今朝早十點半會去到立法會門口，以身體力行表示支持動議。華叔雖然年過七十，但喺大是大非嘅問題上，永遠好清楚。噚晚佢同何俊仁哋一齊開支聯會常委會議，傾吓點維持嚟緊個星期日嘅遊行，以及下周六六四集會嘅秩序。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>