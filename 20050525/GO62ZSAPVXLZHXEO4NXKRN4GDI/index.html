<html><header><meta charset="utf-8"><title>　　李國寶獲日皇授勳 - 李八方</title></header><body><h1>　　李國寶獲日皇授勳 - 李八方</h1><p>吳儀腰斬訪日行程，拒見小泉，中日關係陷於空前低點。不過，對香港就冇乜影響。日本政府「很高興」地宣布，日皇已欽定頒授「旭日中綬章」畀東亞主席李國寶，以表彰寶哥哥在加強日港親善友好及對日資企業的活動上的貢獻，授勳儀式下周一在日本駐港總領事官邸舉行。</p><p>圍棋國手都攞過</p><p>日本榮典制度，有菊花章、桐花章，之後就係旭日章。旭日章又分六等，旭日中綬章屬勳三等，僅次於大綬章及重光章。圍棋國手吳清源、台灣東吳大學日文系客座教授蔡茂豐都攞過。寶哥哥任華商銀行公會主席，維護日資銀行利益多時，受勳好正常；而煲呔選特首，據聞得到寶哥哥大力支持，唔知煲呔會唔會順手請教埋調和日港關係之道呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>