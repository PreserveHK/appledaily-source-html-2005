<html><header><meta charset="utf-8"><title>莫文蔚玩瑜伽水袖周身傷</title></header><body><h1>莫文蔚玩瑜伽水袖周身傷</h1><p>莫文蔚（Karen）現積極綵排下月舉行的個唱，昨天她到佐敦排舞，製作公司老闆，包括林建岳亦有到場支持。Karen會在今次演唱會中與男舞蹈員大跳貼身舞之餘，亦會玩「騎膊馬」，她還會把中國舞的「fing」水袖和瑜伽動作加入舞蹈之中。&#13;<br> Karen坦言今次的舞蹈難度甚高，她說：「我喺外國讀書時學過瑜伽，所以諗到加喺歌舞入面，不過要邊唱歌邊做一連串動作，會好索氣，難度好高。好彩身體一直都幾好，不過第一日排完舞後，連腳趾都抽筋呀，而且又要趴喺地下，撻到我手都瘀晒。」</p><p>穿頭髮戰衣表演</p><p>此外，Karen打算在演唱會中玩「fing水髮」，她說：「fing水髮就重研究緊，不過嗰部份已經會fing好多嘢，怕fing得多效果會好亂。我重有一件衫，係由頭髮造出嚟，會好重㗎！」&#13;<br> 採訪：王連連&#13;<br> 攝影：陳慧安</p></body></html>