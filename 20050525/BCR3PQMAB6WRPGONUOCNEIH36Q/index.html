<html><header><meta charset="utf-8"><title>　　招商局老總重返資本市場 - 李八方</title></header><body><h1>　　招商局老總重返資本市場 - 李八方</h1><p>又有紅籌老總轉工。繼中海油前首席財務官邱子磊前日宣布同瑞士信貸第一波士頓合組基金公司，招商局國際董事總經理李一本月底離任之後，下月一日就會過檔歐資證券行瑞銀集團，擔任瑞銀中國區主席暨中國總裁，直屬瑞銀亞太區主席暨首席執行官譚信樂。&#13;<br> 李一加入招商局集團之前，主要做證券同投資銀行，喺美國華爾街工作超過七年，九九年獲委任為招商證券執行副總裁，○一年底擔任招商局董事總經理，致力發展碼頭業務，並成功令招商局喺○四年晉身為藍籌股。李一今次離職可算係功成身退。&#13;<br> 不過，八方有另一個諗法，事關獲招商局入股三成嘅上海國際港務一直有意來港上市，集資規模非同小可，李一過檔瑞銀，唔知會唔會幫到瑞銀攞到呢單生意呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>