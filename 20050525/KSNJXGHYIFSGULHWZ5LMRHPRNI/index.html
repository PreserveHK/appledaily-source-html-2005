<html><header><meta charset="utf-8"><title>Logitechmm22　iPod專用摺合式Hi-Fi</title></header><body><h1>Logitechmm22　iPod專用摺合式Hi-Fi</h1><p>iPod有人話佢係一個神話，但亦有人話佢已經俾人神化！不過無論點都好，機一樣好賣，周邊配件亦出個不停！&#13;<br>以Keyboard、Mouse聞名嘅Logitech，最近都嚟趁熱鬧，推出一部iPod專用嘅mm22外置揚聲器；機身採用摺合式設計，未打開時成條喇叭一樣，一張開中間再插部iPod，就成部MiniHi-Fi一樣，都幾骨子吓！mm22機身配置有4個1"單元（共8W），分左右聲道，雖然使用4粒AAA電池（亦可直插濕電），但都幾好聲吓，百零二百呎房仔，隨時拍得住家裏MiniHi-Fi，最強是喇叭分析能力，唔似一般PC喇叭咁「潛水」！</p><p>mm22的音效傳輸介面好簡單，只係使用一般3.5mm針頭直駁，所以基本對應晒iPod、iPodmini同iPodphoto；電源方面，廠方表示「勁炸」4-5個鐘都應該冇問題！但據外國網站測試，用上高容量叉電，更可以勁上10個鐘，真係幾慳電吓！&#13;<br> &#13;<br> 記者：朱崇德&#13;<br> &#13;<br> 冠恒集團有限公司&#13;<br> 電話：31851030</p></body></html>