<html><header><meta charset="utf-8"><title>家家有本事：冷氣機除塵過冬洗完再戴笠</title></header><body><h1>家家有本事：冷氣機除塵過冬洗完再戴笠</h1><p>天氣轉涼，屋企部冷氣機未必需要再用，之但係無理由由佢封晒塵！唔用就梗係機外同機內都要洗乾淨佢，否則過完個冬天再開番着，唔單止噴出積咗成季嘅塵，分分鐘搞到部冷氣機唔夠凍或出現噪音問題。況且冷氣機保養得好，既慳電又襟用，而且清潔過程都唔使30分鐘，重等？快啲動手啦！&#13;<br>記者：葉靜君&#13;<br>攝影：何家亮&#13;<br>模特兒：Kathy@Newtypemodel</p><p>三個月洗一次內膽</p><p>冷氣機的內膽即冷卻系統亦會沾塵需要清洗，使用冷氣機專用的清潔劑，能有效清除冷凍葉內積聚的污垢和霉菌；呢類噴霧劑可用於窗口式機及分體式機。使用方法簡單，只需取出隔塵網，距冷凍葉約5cm噴上噴霧劑，套回已清洗的隔塵網；然後開動冷氣機，噴霧劑的泡沫便會自行清洗冷凍葉；約30分鐘後機內的污垢會隨着水管排出。一支噴霧劑可清潔一部2匹或兩部1匹冷氣機，最好每2-3個月清洗一次。</p><p>隔塵網</p><p>送風位</p><p>用布蘸上消毒酒精擦拭黐滿塵埃的送風位。</p><p>通風面</p><p>用棉花棒蘸消毒酒精，清除通風面隙縫的污垢，再用乾布抹機身。</p><p>分體式冷氣機清潔方法</p><p>分體式冷氣機的在室內的部份大致與窗口式機相同，可用上述清潔方法處理，先拆出隔塵網沖洗塵垢，再用布或棉花棒沾上消毒酒精擦拭送風位及通風面。</p><p>防塵要戴套</p><p>清潔完部冷氣機無遮無掩好容易又封塵，悠長冬季笠個套就可以防塵，揀埋公仔款重可以粉飾家居。冷氣機套通常分4種Size，買之前記住要Check清楚自己部冷氣係咩Size。</p><p>直立式風扇一味靠刷</p><p>慳位的直立式風扇𠵱家愈來愈多家庭選用，奈何呢類風扇一般唔可以好似傳統扇葉風扇咁拆件清洗，惟有靠牙刷刷去隙縫的塵垢。</p><p>傳統扇葉風扇先拆後浸洗</p><p>傳統的扇葉風扇容易拆開清洗，先拆除前罩，扭開鎖緊扇葉的螺絲，再拆下整個扇葉，然後進行清洗。</p><p>售賣點&#13;<br> （a）吉之島－康怡店（28846888）&#13;<br> 鰂魚涌康山道2號康怡廣場（南座）地下至4樓&#13;<br> &#13;<br> （b）實惠（29237010）&#13;<br> 銅鑼灣怡和街1號香港大廈地庫&#13;<br> &#13;<br> （c）日本城（28382441）&#13;<br> 灣仔軒尼詩道331號地下A舖</p></body></html>