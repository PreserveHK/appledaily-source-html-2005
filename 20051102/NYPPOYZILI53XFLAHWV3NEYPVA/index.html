<html><header><meta charset="utf-8"><title>　　港交所新聞直播室招租 - 李八方</title></header><body><h1>　　港交所新聞直播室招租 - 李八方</h1><p>港交所噚日喺報章登廣告，邀請新聞界及廣播機構，就使用新交易大堂嘅新聞直播室提交競投意向書。份廣告話，新交易大堂將於明年一月重開，屆時會有兩個傳媒採訪區，供記者使用，除咗有三個直播室自成一個採訪區外，重有一區供記者作臨時採訪報道，最適合喺新股上市儀式後讓記者即時訪問管理層。&#13;<br> 三個直播室每個佔地約百四平方呎，實用面積約一百平方呎，使用期由明年一月至○八年十月底，聽講月租固定為八千元，而且包差餉、電力及冷氣，喺中環用咁嘅價錢租地方，都算抵租，港交所話要睇過入標者計劃書，至決定點分配。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>