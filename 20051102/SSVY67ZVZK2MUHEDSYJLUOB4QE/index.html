<html><header><meta charset="utf-8"><title>PDA手機又玩埋Wi-Fi唔使$5,000</title></header><body><h1>PDA手機又玩埋Wi-Fi唔使$5,000</h1><p>呢期帶起眾多話題嘅PDAPhone消息，必定係講緊最新作業系統《MicrosoftWindowsMobile5.0》（《WM5》）！嚟自台灣嘅AnexTEK，就靜靜雞喺本港推出繼Dopod900及838之後，第三部《WM5》手機──moboDA3360！究竟呢款機有幾強？除咗運行《WM5》，內置Wi籹i及現時PDA手機最高嘅192MBROM之外，售價更跌破$5,000！想試玩至新PDA手機又唔想捱貴機？𠵱家係時候出手喇！&#13;<br>&#13;<br>記者：陳國輝　攝影：何家亮　ImageGirl：Joey</p><p>提到AnexTEK呢間手機廠，相信好多人亦感到陌生！其實，AnexTEK前身係台灣acer附屬公司之一，佢唔單止生產過PDA手機SP-230，重出過多款電腦儲存設備，論生產經驗一啲都唔少！比起其他PDA手機，如Dopod900以及838，moboDA3360唔單止售價平一大截（平$1,000至$2,000），重用到192MB儲存ROM，真係慳慳哋唔插卡都夠晒用！另外廠方會先推出英文版，11月中再推出中文版，中文版售價待定。</p><p>打橫打直都用得</p><p>講到平，固然係moboDA3360必殺技！之不過，大家有無發現，其實佢同Dopod嘅PDA手機好唔同？相異之處咪係個操控Design囉！Dopod900及838都強調有一個QWERTY鍵盤，但係3360就僅配置0至9手機Keypad，如果想輸入文字，就非靠手寫功能不可，雖然夠晒簡單，但用慣咗始終係逐個鍵㩒快啲！同時，3360貴為直身設計，屏幕能垂直，也可作橫度顯示，用嚟睇文件嘅話會舒服好多！</p><p>文書軟件齊升級</p><p>既然具備手寫及橫屏顯示功能，配合下當然唔少得文書軟件！moboDA3360採用最新作業系統，無論《Word》、《Excel》以及《PowerPoint》都有所加強，例如《Word》支援表格功能、《Excel》支援統計圖表，加埋《PowerPoint》都係Microsoft為用家度身訂做嘅軟件！另外，內置Wi-Fi及《InstantMessagePlus》，上網、傾偈都咁容易。</p><p>鏡頭連補光燈</p><p>內置130萬像素鏡頭連補光燈，除影相同拍片，機側重有一個快捷鍵，配合2.8吋芒一齊用，就會變成唔錯嘅影相取景器；另外，內置多媒體播放器《WindowsMediaPlayer10》，支援WMA之外，更兼容WAV、MIDI、MP3、AMR及AAC等音樂格式，最可惜係未見《MediaCenter》多媒體中心，想聽歌、睇戲或者睇相，都未能提供到一套一站式播放軟件。</p><p>室內室外試影</p><p>今次選擇以觀塘apm作為試相地點，究竟喺室內以及室外環境下，照片效果係點呢？</p><p>Profile</p><p>系統：MicrosoftWindowsMobile5.0&#13;<br> 處理器：IntelPXA272520MHz&#13;<br> 記憶體：192MBROM/64MBRAM&#13;<br> 制式：GSM900/1800/1900&#13;<br> 體積：123×61.5×22mm　重量：150g&#13;<br> 屏幕：2.8"6萬5千色彩芒&#13;<br> 通話時間：240分鐘　備用時間：150小時&#13;<br> 主要功能：130萬像素鏡頭連補光燈、Wi籹i、MMC/SDIO插卡槽、MP3播放器、USB1.1、紅外線、藍芽1.2&#13;<br> &#13;<br> 興隆科技（23410280）</p></body></html>