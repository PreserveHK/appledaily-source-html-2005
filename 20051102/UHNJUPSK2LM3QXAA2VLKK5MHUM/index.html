<html><header><meta charset="utf-8"><title>　　振英哥升上神枱 - 李八方</title></header><body><h1>　　振英哥升上神枱 - 李八方</h1><p>煲呔噚日為行會八新丁宣誓分工，特區政府正式進入一個新時代。在大溝淡之後，非官守成員有十五個，振英哥（圖）俾煲呔委任番做召集人，未等到就職就先開工，認真勤力。&#13;<br> 不過，知情人話，煲呔做完七年之後，睇怕振英哥都冇乜機會問鼎第四屆特首咯，佢到時雖然只係五十八歲唔算好老，但係煲呔形勢比人強，必定搵埋接班人。&#13;<br> 其實唔好講七年，兩年後係點都唔知，有人同八方講，話唔定到煲呔連任之時，振英哥連行政會議成員都冇得做，呢兩年畀個班長佢做，都係等佢風光啲，他日落任亦好好睇睇。冇法啦，政治就係咁現實嘅，鬼叫振英哥當日押錯邊，聽到特區「政變」，竟然唔第一時間返港挺曾，至於話佢最後一刻重想保董，就更罪名大喇。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>