<html><header><meta charset="utf-8"><title>粵劇性感相貼牆潮爆西湖</title></header><body><h1>粵劇性感相貼牆潮爆西湖</h1><p>來到杭州，每一個導遊每次都會這樣說：「呢兩日你哋好彩喇，呢種天氣遊西湖就最好！」但是看在眼裏的是天色灰沉、煙霞籠罩，差點看不到對岸！失望過後，發現杭州還有令人驚喜的地方，在落後的大街上，竟找到裝修幾有型的餐廳。而西湖邊更有剛正式開業不久的杭州凱悅酒店，食得型住得豪，今次杭州之旅一定可以尋到新樂趣。&#13;<br>&#13;<br>記者、攝影：馬輝</p><p>型型哋餐廳　無邋遢有性格</p><p>好多人都知上海進步得好快，人有錢又寸，餐廳又靚又貴。杭州沒有那麼先進那麼商業化，相對地人亦Nice很多，筆者問十次路十次都有人肯答，其中兩次重有好心人帶埋筆者去到目的地。明顯比較落後，但身為旅遊熱點，已經一步一步進化中，酒店愈開愈多愈開愈靚，餐廳更唔會有邋遢風味，重開始有些型型哋有自己風格的新式餐廳，走進餐廳，感覺和在街上截然不同。</p><p>兩面玲瓏　破格裝修</p><p>的士司機個個識「玉玲瓏」，因為門面裝修堂皇，門口閃晒燈重有紅光透出，神秘中有點妖豔，唔講重以為係尋歡好去處。的士司機話雖然都知道這間餐廳，但都從未到過，去的大多數是本地的白領階層或有錢人，亦有來自日本的遊客，反而香港來的不多。玉玲瓏裝修浮誇得緊要，全場大青大紅椅背高過人的座椅，還有設計特別的吊燈營造昏暗的環境，不過說到最搶眼的，定必是一幅幅粵劇人性感照，非常沙膽！環境引來型人，菜式亦引來食家，玉玲瓏賣的是香港興了十年八年的Fusion菜，但設計及味道都很有水準，繼續形象行先，型到尾。&#13;<br> &#13;<br> 玉玲瓏&#13;<br> 地址：中山北路23號&#13;<br> 電話：（86）571-87070777</p><p>玲瓏小鎮　簡約設計</p><p>另一間兩層高的「玲瓏小鎮」，一樣叫玲瓏，卻沒有浮誇。餐廳用極多白牆分隔，好簡約，而且大多數座位也是大梳化，感覺輕鬆，建議坐在窗戶旁的位置，會唔捨得走。</p><p>玲瓏小鎮&#13;<br> 地址：南山路198號&#13;<br> 電話：（86）571-87025558</p><p>只此一家　西湖旁撲水</p><p>縱然天氣不太好，但平靜的西湖始終有幾分姿色，要看盡西湖每時每刻的美景，當然要選擇住在湖邊。「大陸？酒店……」除了名牌，不是太多大陸酒店靠得住，這一間名牌凱悅酒店又新又豪，必然有對正西湖客房，還有獨家對正西湖的泳池，酒店公關說附近的酒店都不捨得用近西湖的位置作泳池，只會做客房，但他們便建了這個開揚、而又可以清楚看到西湖的泳池，唔識游水都要來見識吓，說不定有驚喜呢！在西湖暢泳你試過未？梗係未啦！公安拉㗎！不過望住西湖在泳池撲水，都勉強呃倒自己。</p><p>杭州凱悅酒店&#13;<br> 地址：湖濱路28號&#13;<br> 電話：（86）571-87791234&#13;<br> 網址：www.hangzhou.regency.hyatt.com</p><p>出門提一提</p><p>簽證：香港旅客必須持有效回鄉證或回鄉卡。查詢：28511700（中國旅行社）&#13;<br> 機票：乘港聯航空來回杭州雙程票價為$3,160，每日三班。查詢：31511888（港聯航空）&#13;<br> 貨幣：1港元約兌1.04人民幣&#13;<br> 鳴謝：杭州凱悅酒店、港聯航空</p><p>有啲嘢喎！</p><p>每年一度的杭州西湖博覽會將舉行至月中，像美食節及電腦展，前者有地道美食，後者有Showgirl選舉。&#13;<br> 查詢：www.xh-expo.com</p></body></html>