<html><header><meta charset="utf-8"><title>菜肉魚之食住上：<br>狗仔隊𠱁食南瓜圈　YoYo：吓？狗糧？</title></header><body><h1>菜肉魚之食住上：<br>狗仔隊𠱁食南瓜圈　YoYo：吓？狗糧？</h1><p>本身養開貓的YoYo陳自瑤最近幫朋友睇狗，於是帶埋佢哋去蒲新開的DogCafe識朋友仔兼食嘢，剛巧遇着專售日本狗時裝的DogParadise老闆娘，同她的愛犬代言狗Ice，二人大談狗經之餘，重試過狗餅……OK喎！&#13;<br>記者：趙善怡&#13;<br>攝影：陳偉強</p><p>狗仔隊　無調味料夠健康</p><p>最新開張「狗仔隊」的室內陳設最見老闆心思，落地玻璃配上潔白的裝潢，感覺自然。店內出售的狗仔食品不含調味料，講求原汁原味，人食嘅菜式都唔差㗎！另設有強勁吸力的狗廁所，咁就唔使怕污穢啦！</p><p>自製焗餅不含糖份</p><p>狗仔隊主打狗仔食物，如以南瓜、香蕉、麵粉焗成的南瓜圈（$14/件），另以花生、麵粉及牛奶做成的狗骨形硬條餅（$2/件），可堂食也可買走。</p><p>食狗糧實錄</p><p>靜靜雞畀YoYo試吓呢款狗食嘅南瓜圈先……</p><p>小心狗仔偷食！</p><p>狗主咁錫班愛犬，但亦唔可以餓親自己呀！記者覺得呢間DogCafe最好食嘅就係咖喱雞扒飯，再嗒埋杯士多啤梨芭菲就最perfect！雖然不是酒店級，但亦落足料，前者配有薯仔、洋葱及紅蘿蔔，日式製法辣味適中略帶甜；後者賣相勁靚，內有粟米片、Oreo曲奇、雪糕及朱古力醬，有多重口感，小心狗仔偷食呀！</p><p>狗仔隊（28815030）&#13;<br> 地址：銅鑼灣新會道2號2樓</p><p>DogOneLife狗仔自助餐</p><p>DogOneLifeDogCafe（31055912）&#13;<br> 地址：銅鑼灣駱克道459號2樓</p><p>壹樓狗室　肉骨腸好似狗糧</p><p>踏進店內已經被店主劉小姐的狗仔們所包圍！狗仔玩具及滑梯隨地擺放，方便盡情玩樂。相對其他樓上cafe而言，這裏提供的人狗食品無論是賣相定質素都相當有睇頭！</p><p>壹樓狗室（61022030）&#13;<br> 地址：銅鑼灣百德新街66-72號海灣大廈1樓B室</p></body></html>