<html><header><meta charset="utf-8"><title>楊思琦中槍　陳國邦英雄救美抱到氣咳</title></header><body><h1>楊思琦中槍　陳國邦英雄救美抱到氣咳</h1><p>楊思琦、黃宗澤與陳國邦等日前拍攝無綫新劇《上海傳奇》一場槍戰。被安排中槍標假血的楊思琦獲陳國邦英雄救美，抱起她狂奔求醫，整個拍攝過程為時十五分鐘，不過陳國邦已抱到氣咳，一停機便立即放開思琦透大氣！</p><p>楊思琦、陳國邦與黃宗澤等一眾《上海傳奇》演員，日前齊集將軍澳電視廣播城民初街，拍攝思琦中槍的戲份，並由陳國邦英雄救美，連隨抱起伊人逃跑。</p><p>思琦投入撕爛衫</p><p>為求逼真，「中槍」後的思琦需用血漿沾滿戲服，營造流血效果，由於思琦演得十分投入，故不慎弄破衣領，要在放午飯中途跑到服裝間補衫。試戲期間，飾演殺手的郭力行開槍射傷思琦後，陳國邦即抱起她求醫，雖然整個拍攝過程只為時十五分鐘，但陳國邦也抱到氣咳，一停機便立即放開思琦，站到一旁透大氣。</p><p>負傷開工歎淒涼</p><p>拍完中槍戲後，便輪到拍攝黃宗澤與郭力行一場打架戲份。黃宗澤須吊威吔凌空起飛腳踢對方，沒料到中途發生意外，他整個人不慎飛撞埋牆，撞傷左邊大腿，痛得當場標眼水。&#13;<br> 日前黃宗澤接受電話訪問時說：「好淒涼呀，嗰日係痛到標晒眼水，傷勢就唔算嚴重，但未得閒睇醫生。雖然大髀撞瘀咗、拉傷咗肌肉，但都要照開工，不過OK嘅！我行得、走得、捱得，係坐嘅時候要就一就囉！」黃宗澤笑言尚有多場「爛仔交」戲份，故日後必加倍小心，以免受傷影響拍攝進度。&#13;<br> 採訪、攝影：娛樂突發組</p></body></html>