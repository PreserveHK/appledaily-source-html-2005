<html><header><meta charset="utf-8"><title>城市脈搏2︰<br>Pro-skater頭號高手︰踩板都有出頭天</title></header><body><h1>城市脈搏2︰<br>Pro-skater頭號高手︰踩板都有出頭天</h1><p>今日對版之圍港熱話b&#13;<br>香港板界沉寂咗唔少日子！不過由去年開始，五個滑板的少年得到NIKE贊助，加上今年陸續有歐洲Team來港拍攝DVD，滑板熱重新升溫！剛結束的第四屆滑板大賽，更見高手如雲。乜你重未Feel到咩？&#13;<br>&#13;<br>記者：邵超　&#13;<br>攝影：副刊攝影組　&#13;<br>Models：Katie、Ling&#13;<br>&#13;<br>OnKatie（a）：&#13;<br>Thraskersk8Mag綠色Tee　$240&#13;<br>KnowledgeVintage牛仔褲　$620&#13;<br>8FIVE2綠色Cap帽　$180&#13;<br>OnLing（a）：&#13;<br>Patirofth藍色Tee　$240&#13;<br>Elwood牛仔褲　$640&#13;<br>8FIVE2紅色Cap帽　$180</p><p>被NIKE睇中的日子</p><p>NIKE於02年成立NIKESkateboarding，推出多個系列板鞋，並簽下許多Pro-skater入NIKESkateboardingTeam，俊仔跟其餘四位滑板少年，經板界名人8FIVE2老闆Brian推薦給NIKE，得到NIKESkateboarding贊助板鞋。Brian說他們雖然不是正式的代言人，只可算NIKEFloatingTeam，但畢竟是一種鼓勵。俊仔現時揹緊NIKE和XGame的贊助，衫褲鞋齊備。「贊助方面要簽Contract，只係叫我哋着多啲佢哋嘅牌子。」現時同俊仔一齊踩板的朋友共有十多個，大家一齊玩、互相支持：「屋企人淨係叫我小心啲，玩正常運動幾好吖，好過有啲後生仔成晚坐喺樓下公園發呆，真係唔知佢哋做乜。」</p><p>黑夜連踩幾個場</p><p>香港滑板正規場，數嚟數去得去年新開的美孚滑板場、摩士公園、柴灣公園和摩利臣山公園四個，真係唔夠玩！俊仔好多時都要等晚上十一時聚齊腳，再玩其他地方，熱門地點有沙田大會堂、維園、灣仔政府大樓、灣仔新鴻基、九龍灣和觀塘等。俊仔和潮舖hkit老闆Kit415話，好多時在一個Location玩10分鐘，被人趕就轉下一個Location，成晚係咁轉！Kit415話：「遲啲會出一隻有關灣仔政府大樓踩板的DVD，講吓香港板史，等其他人知道滑板是一種健康運動！」</p><p>StreetFashion由板起</p><p>現時板仔着板牌和街牌的比例是4:6，講真不少街頭時裝都係由板仔衫演變出嚟。Kit415說SUPREME畀人感覺係街牌，其實它是板牌。板鞋就被一致推崇NIKE的SB系列（即Skateboarding）+DunkLow款+限量版一定好賣又好炒，之前calidunklow（加州版）就曾炒到$2,400。</p><p>銷售點：&#13;<br> （a）8FIVE2（25739872）&#13;<br> （b）hkit（28913716）&#13;<br> （c）doublepark（23774622）&#13;<br> &#13;<br> 香港板站：&#13;<br> www.hkskateboarding.com&#13;<br> 外國潮媽板會：&#13;<br>  http://skateboardmom.homestead.com/skateboardmomsclub.html </p></body></html>