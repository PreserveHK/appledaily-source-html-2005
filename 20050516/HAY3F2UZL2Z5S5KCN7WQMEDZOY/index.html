<html><header><meta charset="utf-8"><title>快樂煮教︰榴槤煮食好香唔臭</title></header><body><h1>快樂煮教︰榴槤煮食好香唔臭</h1><p>喜歡吃榴槤的朋友會視之為寶，不喜歡的會覺得它臭如臭豆腐。講到揀榴槤，有時真的要撞手神，萬一揀錯個唔熟的榴槤返屋企，食之無味，棄之可惜，不如就參考榴槤癡Fion的做法，將已開但又未成熟的榴槤，物盡其用，配以咖喱烹煮，吃剩的榴槤核還可燜腩肉，食得唔好嘥嘛！&#13;<br>&#13;<br>記者：陳冰麗　攝影：黃子偉&#13;<br>示範：觀塘區讀者Fion</p><p>連核都食埋　一啲都唔嘥</p><p>每到榴槤當造期，Fion即會大擦一餐，試過最高紀綠一次過吃了一個足八磅重的榴槤，事後卻沒有爆瘡！「我習慣食完榴槤，就利用個殼裝鹽水飲，呢個可以話係我嘅清熱良方。」Fion雖然對吃榴槤很有心得，但也試過幾次買了未夠熟的榴槤回家，有些又不夠甜，幸好她有位創意十足的老公。「我老公覺得與其嘥咗個榴槤，不如試吓用來煮咖喱，結果又一拍即合。」&#13;<br> 原來印尼有些家庭卻喜歡用榴槤核煮餸，只要預先烚熟它，去除硬殼便可食用。Fion便是透過一位印尼朋友得知，於是嘗試以榴槤核煮食。榴槤核外貌像栗子，食落又似夏威夷果仁，口感粉粉地，幾乎沒有榴槤味。Fion其中一個外甥女Ling非常怕吃榴槤，但試過榴槤核燜腩肉後，不禁愛上了粒核！</p><p>榴槤核燜腩肉&#13;<br>自製價：$19/4人份量&#13;<br>難度：★★★☆☆</p><p>有料到：&#13;<br> 榴槤核	5-6粒&#13;<br> 五花腩	12両&#13;<br> 紅甜椒	1個&#13;<br> 綠甜椒	1個&#13;<br> 蒜茸	1茶匙&#13;<br> &#13;<br> 調味料：&#13;<br> 鹽	1/2茶匙&#13;<br> 糖	1/3茶匙&#13;<br> 生抽	1湯匙&#13;<br> 油	少許&#13;<br> 生粉	1/2茶匙&#13;<br> &#13;<br> 芡料：&#13;<br> 生粉	1/2茶匙&#13;<br> 水	2湯匙&#13;<br> 鹽	1/2茶匙</p><p>做法：</p><p>1.洗淨五花腩，吸乾水份，切件，加調味料拌勻，醃約15分鐘。紅、綠甜椒洗淨，切角，放滾水內拖水，取出瀝乾水備用。&#13;<br> 2.起油鍋，爆香蒜茸，加入五花腩炒至肉變色，然後加入半碗水，冚蓋燜煮約5分鐘，再加入已處理好的榴槤核，再燜多5分鐘。&#13;<br> 3.最後加入紅、綠甜椒兜炒，加入拌勻的芡料煮滾，熄火完成。</p><p>煮教金句：</p><p>「榴槤核要烚熟才易於去硬殼。而紅、綠甜椒先拖水，縮短炒的時間，以保持營養不失。」</p><p>榴槤咖喱雞&#13;<br>自製價：$45/4人份量&#13;<br>難度：★★★☆☆</p><p>有料到：&#13;<br> 雞胸	8両&#13;<br> 榴槤肉（切丁）	3件&#13;<br> 番茄（切粒）	2個&#13;<br> 泰式紅咖喱醬	3湯匙	&#13;<br> 椰漿	1/2細罐&#13;<br> 薑絲	少許	&#13;<br> 蒜茸	少許&#13;<br> 芫荽	少許&#13;<br> 	&#13;<br> 調味料：&#13;<br> 鹽	1茶匙&#13;<br> 糖	1/3茶匙&#13;<br> 生粉	1/2茶匙&#13;<br> 胡椒粉	少許</p><p>做法：</p><p>3.逐少倒入椰漿，邊煮邊攪，待汁煮滾，加榴槤肉煮至溶。&#13;<br> 4.最後加入番茄粒略煮1分鐘，加少許鹽調味，撒入芫荽碎即成。</p><p>煮教金句：</p><p>「煮咖喱醬時，火要慢，免燒燶。加椰漿時則要邊煮邊攪，避免黐底。」</p><p>榴槤核處理三步驟：</p><p>2外甥試味實錄：</p><p>3大榴槤種類：</p><p>1.金枕頭味最清&#13;<br> 尾部蒂頭尖，外形龐大成橢圓狀、粗釘、果肉呈淡黃色、肉多核細，在眾榴槤中最清淡，但品質最靚，所以價錢亦是最貴。</p><p>2.甲倫肉少核大&#13;<br> 俗稱細釘，釘細，外形圓，香味濃，果肉軟，粒頭比青尼小，亦屬於肉少核大。</p><p>3.青尼果肉深黃&#13;<br> 俗稱大釘，外觀和金枕頭很像，惟粒頭稍小，形狀較勻稱，色較綠，尾錐凹陷，果肉深黃、核較大、肉較少，香味濃郁。</p><p>揀榴槤4大點：</p><p>1.睇榴槤的外形，顏色必須要均勻。&#13;<br> 2.聞吓有否香味，有強烈的味道，果肉會較香。&#13;<br> 3.搖動榴槤，聽或感覺到裏面有聲，就代表果肉不黐殼，屬乾性的榴槤，食味、質感稍遜。相反的較柔滑，並覆蓋整粒核的榴槤較好食。&#13;<br> 4.留意果柄，深棕色代表榴槤不新鮮。</p></body></html>