<html><header><meta charset="utf-8"><title>愛心大使手記<br>蘋果愛心糭子靠善長支持</title></header><body><h1>愛心大使手記<br>蘋果愛心糭子靠善長支持</h1><p>重有三個幾星期，就係一年一度嘅端午節，所以近排喺報紙、雜誌、酒樓食肆同鬧市街頭，已經推出各大商號嘅糭子廣告。&#13;<br> 蘋果日報慈善基金為資助非牟利社會服務機構送贈糭子畀弱勢社群，好讓貧苦老弱亦能感受到端陽佳節嘅歡愉同埋社會人士關懷，特別成立「蘋果愛心糭子」專戶。&#13;<br> 今年呢個專戶到目前為止，已經收到三十三間社會服務機構申請合共超過二萬三千隻愛心糭子，以送贈獨居長者、貧困家庭、行動不便老弱等。<br> &#13;<br> <spanclass>超過33間機構申請 &#13;<br> 社福界申請索取糭子嘅需求之大，可謂刷新歷年紀錄，蘋果基金將會因應專戶收到嘅善款來資助機構買糭子。&#13;<br> 其實，以一隻愛心糭子嘅慈善價約五蚊計算，善長每捐出五蚊，就可以讓窮困人士得嘗一口美味糭子，歡度端陽。大使喺呢度衷心呼籲各界善長同商號慷慨解囊，透過捐款或者捐贈糭子，共襄善舉。&#13;<br> 「蘋果愛心糭子2005」捐款編號：C0555&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </spanclass></p></body></html>