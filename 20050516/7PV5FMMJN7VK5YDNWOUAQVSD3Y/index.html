<html><header><meta charset="utf-8"><title>COMMEdesGARCONS一年制游擊店柴灣開業！</title></header><body><h1>COMMEdesGARCONS一年制游擊店柴灣開業！</h1><p>香港有迪士尼感到光榮，而柴灣有COMMEdesGARCONS專門店，一樣係時裝人的驕傲。玲姐去年又一次反潮流，在世界各區開設GuerrillaStore，無一貫的靚絕裝修，大玩「巡迴演唱」賣一年就走，好鬼型。有幸香港成為亞洲區游擊第二站，兼且係本地首間CdG專門店，隱蔽於柴灣工廠區，重型！&#13;<br>&#13;<br>記者：梁珮瑜　攝影：林栢鈞&#13;<br>模特兒：池&amp;Kilo</p><p>游擊店玩隱蔽</p><p>打游擊的遊戲規則係每間GuerrillaStore只會營業一年，亦指定要開設在遠離購物區兼隱蔽的地段，擺明測試你對佢嘅真心。但店內風格都畀各地的開店人很大自由，希望有不同的當地特色，而各店都會用其國家電話Code做代號，如丹麥係+45！&#13;<br> 第一間游擊店於04年2月14日情人節，選址德國柏林開舖，可以話成全了Fans對CdG的愛。&#13;<br> 繼而有西班牙巴塞隆拿(已關店)、新加坡、斯洛文尼亞首都盧布爾雅那、芬蘭首都赫爾辛基、瑞典首都斯德哥爾摩、波蘭首都華沙、丹麥首都哥本哈根，以及新鮮熱辣，剛於5月14日開業的香港店，亦是本地首間CdG專門店！</p><p>香港店+852＝CdG展覽廳：</p><p>GuerrillaStore不但是購物的地方，亦是CdGFans交流及分享的地方！隱蔽於柴灣工廠區、由舊倉庫改裝的香港游擊店，與各地店舖一樣，裝修以簡單及就地取材為主，讓集中力放回時裝上。全白色新店有齊COMMEdesGARCONS、JunyaWatanabe及副線ManPink、SHIRT等，可以話係CdG的展覽館。</p><p>駐場限量品</p><p>CdG為紀念各地的游擊店而推出的地區限定恤，香港店都可以買到，但香港店及哥本哈根店限定恤要遲一步先到。而香港店至威係主辦單位SiLLYTHING得到CdG批准，合作推出獨家系列，其他游擊店無㗎！</p><p>COMMEdesGARCONSSiLLYTHING</p><p>左︰CdGSiLLYTHING條子恤$1,580、CdGSHIRT洗水褲$1,950及JunyaWatanabe布鞋$1,850。&#13;<br> &#13;<br> 右︰CdGSiLLYTHING橫間Tee$850及CdGrobedechambre長裙$1,480。</p><p>補飛系列</p><p>有些恨錯難返的Item，早已斷貨。趁今次有機會補飛，睇中就要快手！</p><p>Wyman推介—</p><p>身為COMME迷，步進香港店當然開心。「將COMME原有款式印上SiLLYTHING字幾得意，而且當店限定好迷人，加上恤衫顏色好多色好靚。」(各$1,580)</p><p>GuerrillaStore(28816050)&#13;<br> 柴灣嘉業街18號Unit11後門地舖&#13;<br> 營業時間：星期二至星期日2:00pm-9:00pm</p></body></html>