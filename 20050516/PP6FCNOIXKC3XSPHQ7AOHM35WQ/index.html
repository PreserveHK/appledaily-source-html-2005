<html><header><meta charset="utf-8"><title>城市脈搏1︰<br>XGame友密練撒手鑭最潮Kiteboard風箏幫拖</title></header><body><h1>城市脈搏1︰<br>XGame友密練撒手鑭最潮Kiteboard風箏幫拖</h1><p>今日對版之圍港熱話a&#13;<br>日日運動梗係身體好，不過跑步、踢波、攬住水泡嘻嘻哈哈去玩水，已經俾人話Out！&#13;<br>咁乜嘢最啱型人潮人玩？其實Wakeboard、滑浪、滑板呢啲型人至愛的XGame，由裝扮配備到動作花式，全部都瀟灑到爆、型到痹！而且水陸通殺，Wakeboard轉玩高難度，Kiteboard就要看風駛盡𢃇，Skateboard更可以衝爆街頭……今個夏天，你準備好未？&#13;<br>&#13;<br>記者：馬慶武　攝影：伍慶泉、楊錦文&#13;<br>Models：Yu、Bobo、Chrissie（Salvador）</p><p>Kiteboard急上位：風箏拖花式多</p><p>雖然Wakeboard喺香港依然大熱，但近一兩年愈來愈多玩開Wakeboard的高手及XGame迷都開始轉玩Kiteboard。Kiteboard有專用的Kiteboard板，玩起來唔使用船拖，改用類似降落傘的風箏拖行，優點係可以跳得更高，玩的花式更加多，動作更加超級誇張。不過缺點就係要看風駛𢃇，冇風就冇得玩！&#13;<br> &#13;<br> 有船傍住～&#13;<br> 去邊學Kiteboard？&#13;<br> wakeboardcamp.com.hk&#13;<br> 預約：90333222&#13;<br> 收費：$1,000/hr</p><p>高手撐Kiteboard！</p><p>花式型～&#13;<br> 王合喜：&#13;<br> 「唔使俾隻船拖住，更加Free！玩咗Wakeboard10年開始有啲悶，Kiteboard借助風箏力量，大風時最勁可以成個人飛起30、40呎，做到的花式更多更型！」</p><p>Free到震～&#13;<br> Anson（男新星）：&#13;<br> 「玩咗Wakeboard一年，近排聽過人玩Kiteboard話好Free，都睇過點玩，覺得好正！不過我諗會比Wakeboard更難玩，更難控制。」</p><p>泰國喪玩～&#13;<br> Ken（XGame老闆）：&#13;<br> 「好多玩開Wakeboard的人都轉玩Kiteboard，我同啲同事兩年前已經喺泰國開始玩。𠵱家香港都有得玩，不過就要睇風向，多數要去屯門龍鼓灘。」</p><p>Simon（Kiteboard教練）：</p><p>「其實唔算難學，不過因為有隻大風箏撐住！想避免發生碰撞就要去冇人的沙灘玩，玩的時候要有最少一隻救生船喺旁邊準備，所以都好安全。」</p><p>去邊玩Wakeboard？&#13;<br> wakeboard.com.hk&#13;<br> 預約：31204102&#13;<br> 收費：星期一至五$650/hr&#13;<br> 星期六、日及公眾假期$700/hr（每隻船可容納最多7個人）</p><p>Wakeboard高手預告：冧女必學360</p><p>新嘢未必人人夠膽試，所以長青的Wakeboard依然受到一眾潮人潮星熱捧！曾經攞過04年全中國Wakeboard賽冠軍、02年新加坡滑水賽高級組冠軍的才仔就話：「今年最多人玩的水上XGame一定係Wakeboard，因為唔使等風等浪，有船就隨時玩得！而且不斷有新興的花式動作出現，我𠵱家就練緊側翻加轉體360同埋360轉身混『超人』動作，不過難度好高！」才仔重話，𠵱家好多鬼仔已經玩緊360×超人，好多潮友亦都跟佢練緊，準備趕喺8、9月玩Wake黃金檔期學識，到時喺Wake女面前必定威到盡！</p><p>潮女初哥試玩Wake</p><p>Wake友最愛速度感</p><p>Maritza（兩年玩家）：「滑行緊嗰陣感覺飄飄然，可以唔記得所有煩惱。玩Wake-board最考平衡力，初學時切勿心急要上水，最緊要姿勢正確。」</p><p>Jody（兩年玩家）：「速度感好正，喺水上玩唔會跌得太痛，而且可以成班朋友聚埋，就算唔係玩緊，喺船上吹住海風都好Free！」</p><p>Bridget（五年玩家）：「好爽！次次玩完都會High幾個鐘。我玩咗五年，𠵱家玩到180、Grip板呢啲動作，做畀人睇好有成功感！」</p><p>XGame解說</p><p>起源於美國的XGame（X代表Extreme），有個很貼切的中文名，叫極限運動，顧名思義是挑戰極限。特色是以高速及高危險性為特色的非傳統性運動，包括滑板、Wakeboard、攀石、BMX、MoutainBike、單線滾軸溜冰（In-lineSkate）等，講求技巧、創意和體能。</p><p>靚女明星冧爆XGame</p><p>駱樂：「玩咗兩年Wakeboard，好刺激好好玩，因為我鍾意運動又怕出汗，所以水上活動最啱我。」</p><p>YoYo：「XGame就未玩過，不過見到人哋玩都覺得好有型，有機會會試吓！我都好鍾意游水曬太陽，想撞我？去石澳沙灘啦！」</p><p>SurferGirl後晚中環誕生！</p><p>由XGame主辦的SurferGirl選舉已經進入第二年，冠軍將會喺後晚（5月18日）正式誕生。10位入圍的參賽靚女當然會以火辣泳衣行Catwalk，選完重會開Party。當晚重有張栢芝、吳彥祖、李燦森、王合喜、EO2等滑浪潮星當嘉賓。想玩埋一份，喺Party前去XGame消費$800以上即刻送你兩張飛。&#13;<br> 查詢：www.xgamehk.com</p><p>Wakeboard今夏新板</p><p>a/IslandWake&#13;<br> 地址：銅鑼灣景隆街3號1樓&#13;<br> 電話：26236123&#13;<br> &#13;<br> b/XGame&#13;<br> 地址：中環雲咸街19-27號地下A1號舖&#13;<br> 電話：23663019</p></body></html>