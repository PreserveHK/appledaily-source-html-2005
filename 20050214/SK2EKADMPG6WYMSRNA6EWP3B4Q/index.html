<html><header><meta charset="utf-8"><title>情人節LastCall急救禮物特集</title></header><body><h1>情人節LastCall急救禮物特集</h1><p>今日係一年一度的情人節，祝各有情人終成眷屬。老老實實，大家買咗禮物未先？咪信啲人話「有心唔怕遲」，搞到放工「追魂Call」殺到你都重未買，影響下半生幸福就唔好啦！買禮物最花時間係去揀，今日特別為懶惰嘅你嚴選眾多情人節禮物，全部係熱爆潮流產品，除了一貫穩打又甜蜜的情侶裝飾物及Tee外，打頭陣更有大熱的Prada飾物，梗有一件救到你！&#13;<br>&#13;<br>記者：李崗華　攝影：陳盛臣&#13;<br>模特兒：Louis、Gabriela@Dreamodels&#13;<br>MakeUp：Claudy@atomicattack.com</p><p>大熱！Prada05春季小物</p><p>04年尾，沉寂已久的Prada突然爆出為數十多款的機械人小物，令Prada成為04年最潮小物。踏入05年，Prada繼續發機械人的餘威，專攻小物，雖然新一季經已無再玩機械人，但依然留有機械人的影子，用上齒輪等物料再加上心形圖案作匙扣，完全食正情人節這個大節日。</p><p>示愛要買！DeepAnger熊仔</p><p>一直都覺得銀器予人的感覺好Tough，用來作情人節禮物好像不夠甜蜜，但睇完DeepAnger為情人節推出的NaughtyBear系列之後，發覺原來銀器一樣可以好甜，重要係甜到漏嗰隻。NaughtyBear除用上極可愛的熊仔作圖案外，大部份的熊仔都印有心形圖案，其中一款熊仔除用上名貴的紅寶石外，心口更刻有"ILoveU"字樣，既名貴又甜蜜，簡直係示愛最佳之選！（現凡購買NaughtyBear系列，均可免費獲得價值$580的DeepAnger熊仔一隻，送完即止。）</p><p>甜到爆！Levi's情侶Tee</p><p>Levi's於情人節找來香港當紅插畫師CarrieChau（曾為Nike繪畫油畫）設計出三款情侶Tee，分別以三個不同的情侶階段作圖案，由初相識、熱戀到不離不棄作圖案，唔知你又屬於哪一個階段呢？&#13;<br> &#13;<br> 兩件Tee上分別印有一男一女，寓意一對陌生男女起初都係被對方外表吸引，而發展為情侶，雙方手持的電筒及花灑則代表尋覓愛情，而背面的圖案，則是另一半的所在。&#13;<br> BeautifulStranger系列（各$199/c）</p><p>勁Cutie！HoneyB搪膠</p><p>如果你的另一半係玩具狂迷，揀情人節禮物當然以玩具為首選。最新推出的HoneyB系列就啱晒，HoneyB是由本地玩具品牌MetagoToys推出，雖然並非為情人節而推出，但造型夠晒Cutie，加上其中一個角色AngelB更係愛情專家，於情人節實大派用場。</p><p>超豪之選！VertuAscent</p><p>如果子彈夠，想送一份令情人難忘的情人節禮物？被譽為手電之王的Vertu可謂不二之選，最新推出的Ascent更係啱晒情人節，機身以紅色皮夾作保護，再配以藍寶石水晶配件，單睇外表經已夠晒睇頭。</p><p>出Trip必備！</p><p>如果情人經常出Trip，呢隻TissotNavigator3000就啱晒，Navigator3000擁有多達150個國家時區顯示，以後佢出Trip就再無藉口唔知時間打畀你啦！</p><p>售賣點：</p><p>a/Prada（25222989）中環歷山大廈G4舖&#13;<br> b/DeepAnger（28699086）中環安蘭街16號地下&#13;<br> c/Levi's（25751125）銅鑼灣羅素街26號地下&#13;<br> d/PatchWork（27719911）旺角兆萬中心205舖&#13;<br> e/Tissot（查詢電話：25105158）&#13;<br> f/Vertu（查詢電話：25970280）</p></body></html>