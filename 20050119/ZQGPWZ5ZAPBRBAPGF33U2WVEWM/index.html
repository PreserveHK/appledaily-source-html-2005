<html><header><meta charset="utf-8"><title>祖迪羅秘密籌備斐濟婚禮</title></header><body><h1>祖迪羅秘密籌備斐濟婚禮</h1><p>祖迪羅（JudeLaw）雖然講過話唔會咁快同未婚妻施安娜美娜（SiennaMiller）結婚，不過原來佢哋已經計劃緊喺斐濟舉行婚禮，祖迪羅同一個喺當地擁有好多物業嘅富豪傾緊婚禮地點，而據聞施安娜亦叫咗著名設計師幫佢設計婚紗㖭。另外，金美侖戴雅絲（CameronDiaz）亦諗住結婚嗰陣會着美國原住居民服裝。</p></body></html>