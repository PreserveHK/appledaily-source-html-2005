<html><header><meta charset="utf-8"><title>　　大班對港台好有意見 - 李八方</title></header><body><h1>　　大班對港台好有意見 - 李八方</h1><p>自從晉身為尊貴立法會議員後，「人民喉舌」鄭經翰經常都將啲弱勢社群、社會小眾利益掛響口邊，幾乎講咩題目都適用。就好似噚日，管埋港台嘅曾俊華局長去立法會，滙報工商及科技局今年有咩做，講講下都俾大班扯到去港台啲節目上，佢話，官辦電台係應該服務小眾，香港有好多弱勢社群，以前（唔知係幾耐以前）港台做得幾好，有潮州話、客家話報新聞，𠵱家就只識搞人人都做嘅十大中文金曲……總之就話港台經營模式有問題。&#13;<br> 由於唔係講領匯，立法會資訊科技及廣播委員會主席單仲偕今次和應大班，佢話十大金曲做咗咁多年，但政府話推動創意產業，所以應該轉為十大民間藝術獎，表揚一下香港啲藝術家……&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>