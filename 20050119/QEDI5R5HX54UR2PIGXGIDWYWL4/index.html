<html><header><meta charset="utf-8"><title>AV陳列室：<br>全港最平$13,800買32吋LCDTV</title></header><body><h1>AV陳列室：<br>全港最平$13,800買32吋LCDTV</h1><p>Plasma同LCDTV暫時仍然係各有支持者，不過講到價錢，LCDTV就明顯後來居上，愈賣愈平，尤其今日介紹嘅ShincoDTV-326LCDTV組合，以一個32吋大，售價亦只係$13,800，日本機閒閒哋都要2萬以上，而且重附有一個多功能BOX，可以玩埋DVD、數碼相片、5.1音效，連HDMI數碼插頭制式都可兼容，想新年前換電視，招呼親朋戚友煲碟或打機，值得考慮。&#13;<br>&#13;<br>記者：許福合&#13;<br>攝影：陳盛臣&#13;<br>ImageGirl：Fion</p><p>整套DTV-326LCDTV組合，包括有一個32吋LCDTV及一個多功能BOX，兩機皆使用同一個遙控操作，兩者原本就設計成一對，所以接駁上相當之便利，一條Cable就搞掂。未講32"LCDTV質素前，先講講超強功能嘅附加BOX。首先係具有DVD播放功能，入碟使用至型嘅Slot-In「食碟式」設計，能對應市面多樣化DVD格式，包括DVD±R/RW、MPEG4、PhotoCD、MP3CD等DIY光碟制式，兼容性相當不俗。同時亦內置TVTuner，可接收埋電視節目，毋須另加TVBox咁麻煩。配合DTV-326嘅畫中畫功能，可以同時顯示多個畫面，畫面大小可有多個選擇，亦可隨時互換，同時睇幾個台都無問題。</p><p>PROFILE</p><p>尺寸：32吋（16:9闊屏幕）&#13;<br> 對比度：500:1&#13;<br> 光度：500cd/m2&#13;<br> 輸入介面：HDMI、RF、色差、S-Video&#13;<br> 輸出介面：5.1、S-Video、色差、VGA</p><p>HDMI數碼介面</p><p>除咗睇DVD外，多功能BOX還設有HDMI輸入，同電腦LCD使用嘅DVI不同，HDMI可以話專為影音器材而設嘅數碼介面，可同時兼顧數碼視頻同音頻，保證影音都有高質素表現，暫時喺AV器材入面尚算少有。講到音頻，多功能BOX本身就可提供5.1聲道輸出，配合一套音響系統，應可有戲院級嘅享受！另外各位可能留意到機身左邊設有讀卡槽，可使用到SD/MMC/MS/CF記憶卡，可即時預覽相片，並提供Thumbnails、幻燈片式顯示。筆者試用時，使用解像度較高嘅相片，大約需要5、6秒才可有相睇，而顯示質素亦算唔錯。</p><p>高解像度顯示</p><p>LCDTV方面，大小為32吋，基本仍係16:9闊屏幕設計，亦可轉為4:3欣賞，Panel使用咗公認高班嘅SHARP出品，質素具有相當保證，而光度為500cd/m2，最特別係解像度，1,366×768，雖然對欣賞分別不大，但就比較少見。顯示方面，亮度同色彩均不錯，不過反差較高，光位較受影響，呢個情況睇相片時更易出現，光位會變得過光，出唔到Detail。畫面顏色淡、色彩飽和度不高一直係唔少LCDTV嘅問題，DTV-326同樣有這個情況，色彩略遜於普通電視機，不過明顯睇得較為舒服。</p><p>抵玩32吋LCDTV</p><p>32吋LCDTV恍似當年29"大電視般，成為大小比例最標準嘅尺寸，因為由價錢到視覺範圍，都係最被一般家庭所能接受，今日就精選多幾款華仁會嘅抵玩32"LCDTV，畀大家參考吓。</p><p>SST-32對比度高</p><p>JNCSST-32對比度高，以同級32吋比較，亦較為少見。&#13;<br> 規格：32吋、光度500cd/m2、對比度1,000:1&#13;<br> $13,980</p><p>32LD7800A麗音Tuner</p><p>日立32LD7800A使用PictureMaster影像處理技術，並內置有麗音Tuner。&#13;<br> 規格：32吋、光度500cd/m2、對比度600:1&#13;<br> $29,800&#13;<br> （送傑科DVD機一部）</p><p>LT-Z32S2可視角度高</p><p>JNCLT-Z32S2同樣為32吋大小，不過可視角度達170°，去到邊都睇到。&#13;<br> 規格：32吋、光度450cd/m2、對比度500:1&#13;<br> $32,800&#13;<br> （陳列品$14,980）</p><p>32WL48E兼容1080i</p><p>東芝32WL48E除咗解像度高外，更可兼容HD1080i/720p。&#13;<br> 規格：32吋、光度500cd/m2、對比度600:1&#13;<br> $16,800</p><p>華仁會</p><p>查詢電話：23980280&#13;<br> 地址：旺角花園街75-77號花園商業大厦6樓</p></body></html>