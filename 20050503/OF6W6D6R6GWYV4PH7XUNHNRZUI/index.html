<html><header><meta charset="utf-8"><title>Turbo偈用補丸$58</title></header><body><h1>Turbo偈用補丸$58</h1><p>今次推介嘅車用補丸分別係NABOOSTER及TURBOBOOSTER，前者可以增加NA引擎表現，確保加速順暢，燃料有效燃燒；後者畀Turbo偈用，減少窩輪積存物，使用方便，全部都係入完油順便落埋油缸就搞掂！&#13;<br>&#13;<br>記者：戴維浩&#13;<br>攝影：陳偉強&#13;<br>&#13;<br>地址：旺角黑布街99A地下&#13;<br>查詢：23924244（台日汽車精品）</p><p>逼力鎖匙扣$200</p><p>市面上有唔少以賽車零件為題材嘅精品，但要數精細一定比唔上呢款由Mazdaspeed設計嘅逼力鎖匙扣，因為由藍色卡鉗套住嘅鑽孔逼力碟真係由金屬製造重可以轉動，賽車Feel勁濃。&#13;<br> &#13;<br> 記者、攝影：袁國基&#13;<br> &#13;<br> 查詢：28931112（萬事得汽車）</p><p>豐田新Echo周末推出</p><p>最近翻開報紙睇到豐田車系嘅宣傳廣告，筆者發覺有啲唔妥，事關廣告中少咗Echo，之後打探得知，原來代理商經已秘密運嚟新一款Echo，正有計劃響今個周末推出發售。若然成事的話，本地迷你小車市場勢必又掀起新一輪惡鬥，究竟新Echo會唔會搶番一哥位置，爬過本田Jazz、三菱Colt等同級車款，今個周末後自有分曉。&#13;<br> &#13;<br> 記者：陳偉林</p></body></html>