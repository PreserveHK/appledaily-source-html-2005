<html><header><meta charset="utf-8"><title>為兒設想安琪蓮娜暫別銀幕</title></header><body><h1>為兒設想安琪蓮娜暫別銀幕</h1><p>近期有唔少負面新聞嘅安琪蓮娜祖莉（AngelinaJolie），原來私下同佢啲朋友講過，已經係時候唔再拍電影，因為佢唔再需要好辛苦咁搵錢，而且佢好擔心荷李活嘅生活方式會影響佢三歲大嘅養子麥度斯（Maddox），據知安琪蓮娜希望抽多啲時間同個仔一齊，所以即使唔係即刻退出影壇，都會休息一段長時間喎。</p></body></html>