<html><header><meta charset="utf-8"><title>701收料站：猛人入局合生看好</title></header><body><h1>701收料站：猛人入局合生看好</h1><p>阿爺話要抑制房地產增長過快，不但出口術，重推出多項措施，搞到呢排大陸地產股冇運行，好似首創置業（2868）、上海置業（1207）及上海復地（2337）等股價均由高位回落甚多。&#13;<br> 不過，經紀黃睇好比較冷門的合生創展（754），佢話由於有猛人入局，而且上市以來，業績表現唔錯，若作中線投資，在芸芸大陸地產股中可看高一線。&#13;<br> 合生創展一向冷門，但自從年初被1間歐資行睇起，話佢股價較資產淨值有極大折讓之後，股價就由唔夠3元水平，升到最高5元樓上。隻股升得咁容易，當然係因為貨源歸邊，較易舞上舞落之故，但隨着大陸地產股降溫後，合生成交明顯減少，好似上周五就完全冇成交，按盤價4.225元。&#13;<br> 上周合生公布，委任之前曾領導粵海投資（270）完成債務重組的老總做董事。經紀黃話係好消息，要對合生另眼相看，皆因好少大型紅籌的老總肯轉投民營企業，反映合生確係有辦法。事實上，有位來頭咁勁嘅老總坐鎮，無論對公司形象或與芬佬溝通都會有好大幫助。&#13;<br> 慕容小初</p></body></html>