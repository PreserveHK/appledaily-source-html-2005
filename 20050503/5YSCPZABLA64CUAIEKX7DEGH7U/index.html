<html><header><meta charset="utf-8"><title>蓮莎、謝茜嘉爭做超級新星</title></header><body><h1>蓮莎、謝茜嘉爭做超級新星</h1><p>一年一度表揚年輕新星嘅荷李活年輕一代頒獎禮前日喺美國洛杉磯舉行，當日有唔少年輕人氣女星出現，除咗有蓮莎露夏恩（LindsayLohan）同謝茜嘉艾芭（JessicaAlba）兩位入選《People》雜誌全球五十大靚人嘅青春女星之外，美國歌手BritneySpears嘅胞妹JamieLynnSpears亦有赴會，非常熱鬧。&#13;<br> <br> <spanclass>拍畢新片竄紅 &#13;<br> 荷李活年輕一代頒獎禮係由美國電影雜誌《Movieline'sHollywoodLife》贊助舉行，啱啱拍完《神奇4俠》嘅JessicaAlba，當日着咗套性感露膊裝出現。鬼火咁靚嘅佢同片中嘅拍檔羅莎莉奧多遜（RosarioDawson）憑改編自漫畫嘅話題新片《SinCity》競逐「未來超級女星」。&#13;<br> 而染咗一頭金髮嘅蓮莎露夏恩就同《天國驕雄》嘅奧蘭多布魯（OrlandoBloom）、《明日之後》嘅積嘉倫賀（JakeGyllenhaal）以及靚女姬拉麗莉（KeiraKnightley）爭奪「今日超級之星」大獎。&#13;<br> 此外，已經亭亭玉立嘅Britney細妹JamieLynnSpears，雖然佢身材冇家姐咁突出，但亦有份提名「最令人興奮女性新面孔」。</spanclass></p></body></html>