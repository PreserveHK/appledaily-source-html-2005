<html><header><meta charset="utf-8"><title>潮玩LOMO格仔相Nokia32305部送畀你</title></header><body><h1>潮玩LOMO格仔相Nokia32305部送畀你</h1><p>今時今日，百萬像素鏡頭已經唔再係賣點，反而有新玩意先叫人有興趣再玩落去！所以Nokia最新機種3230唔單止內置130萬像素鏡頭，更過癮之處就係可以大玩格仔相，似LOMO相機；又似貼紙相，想扮潮友影LOMO，定抑或同女朋友玩貼紙相都一樣冇問題！而今日《蘋果日報》就聯同Nokia送出5部3230畀大家，想贏到呢部潮機，唔好淨係得個睇字，快快手拎起支筆，填妥參加表格Fax嚟喇！&#13;<br>&#13;<br>記者、攝影：劉耀祥　ImageGirl：Kendy</p><p>Nokia3230Profile</p><p>制式：GSM900/1800/1900三頻&#13;<br> 顯示器：6萬5色/176×208像素&#13;<br> 鏡頭：130萬像素（1,280×960像素）&#13;<br> 功能：藍芽、紅外線、GPRS、收音機、MP3播放/鈴聲、PTT&#13;<br> 備用時間：100-150小時　通話時間：4小時&#13;<br> 體積：109×49×19mm　重量：110g&#13;<br> 查詢：21366338（NokiaHK）</p><p>以往Nokia嘅3系機種都係代表入門級手機，不過今時今日，3系除咗依舊係抵玩之外，功能上比起當日咁多位師兄都醒得多！因為3230內置130萬像素鏡頭，聲效方面亦支援MP3播放及MP3鈴聲，以及收音機功能。玩到咁勁，內置RS-MMC卡槽亦理所當然，唔係點夠擺咁多相片同MP3。而且3230支援藍芽之外，亦支援紅外線，對住部較為舊型號嘅手機，都唔使怕「冇偈傾」！</p><p>四格九格任你揀</p><p>Nokia畀個130萬像素鏡頭你不特止，重加多個名為「格仔CAM」嘅程式，可以影4格相或者9格相，影4格相時，會係影4次之後再合併而成；而9格相就只係影1次，然之後變成9格，前者就好似玩緊逐格重播，後者就主要玩效果，猶如萬花筒一樣！最值得一提就係，喺影4格相嘅時候，程式會Save低一張四格相之外，更可以畀用家喺四格相之中再揀一張嚟儲存，睇真啲都冇問題！</p><p>遊戲篇</p><p>3230開價都只係$3,198，以功能對價格計，的確相當抵玩，不過大家唔使咁心急走去買住，因為今日《蘋果日報》聯同Nokia送出5部3230畀大家，只要過兩關就有機會贏得呢部3230，快手填妥表格Fax嚟喇！</p><p>第一關&#13;<br>考眼力</p><p>「格仔CAM」乃3230重要賣點之一，用手機影格仔相夠晒新鮮感，而第一關就考吓大家眼力，左邊大圖與四格相中哪一幅圖相同？</p><p>第二關&#13;<br>問答題</p><p>1.「格仔CAM」功能可以拍攝多少格的相片？&#13;<br> A.3格/6格&#13;<br> B.3格/9格&#13;<br> C.4格/9格&#13;<br> &#13;<br> 2.Nokia3230具有以下哪種規格？&#13;<br> A.100萬像素鏡頭&#13;<br> B.紅外線	&#13;<br> C.26萬色芒&#13;<br> &#13;<br> 3.Nokia3230拍攝影片時間最長多久？&#13;<br> A.30分鐘&#13;<br> B.60分鐘	&#13;<br> C.90分鐘</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭五名參加者可得到Nokia3230手機一部。&#13;<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）&#13;<br> 5.得獎者將有專人通知。&#13;<br> 6.為公平起見，《蘋果日報》及Nokia員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p></body></html>