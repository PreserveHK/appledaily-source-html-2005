<html><header><meta charset="utf-8"><title>陳法蓉中暑周身瘀</title></header><body><h1>陳法蓉中暑周身瘀</h1><p>陳法蓉近日於內地嘅橫店拍電視劇《武當2》，飾演落難公主，有唔少武打嘅戲份。當地嘅氣溫高達三十多度，陳法蓉連續拍咗兩日外景後，再入片廠，結果一冷一熱下中暑暈咗。雖然佢並冇乜大礙，但右手就整到又腫又瘀。陳法蓉笑話：「成個橫店都冇跌打醫生，夜店就多，真係激死。」</p></body></html>