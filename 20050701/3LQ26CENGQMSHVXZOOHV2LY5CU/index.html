<html><header><meta charset="utf-8"><title>張惠妹遊蘇丹發噩夢</title></header><body><h1>張惠妹遊蘇丹發噩夢</h1><p>張惠妹日前到非洲蘇丹探訪，佢喺返台灣時出現水土不服，不停肚屙，阿妹前晚返到台灣，落機就去咗醫院睇醫生（圖），噚日凌晨吊完鹽水同驗咗大便後，就返咗屋企瞓咗成日。阿妹𠵱家已經暫時止瀉，但檢驗報告重未出，阿妹回想嗰幾日辛苦嘅行程就話：「就像作夢一般。」阿妹喺醫院打針時重痛到喊，猛話要返屋企。</p></body></html>