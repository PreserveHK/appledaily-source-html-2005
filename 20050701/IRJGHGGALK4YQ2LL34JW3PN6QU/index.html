<html><header><meta charset="utf-8"><title>　　葉澍堃病癒暑假行絲路 - 李八方</title></header><body><h1>　　葉澍堃病癒暑假行絲路 - 李八方</h1><p>八方成日笑煲呔新官上任三把火，唔知係咪咁，搞到經濟發展及勞工局局長葉澍堃耳水不平衡，頭暈都死頂去立法會開會。葉局長梗係唔認啦，佢話當日佢都知唔妥，但奈何張超雄有條口頭質詢問勞工工資與外判問題，本來要馬時亨答，但係馬仔不在港，佢要代答，所以唔敢失場，結果暈都要坐喺度答，非常慘情。&#13;<br> 事後葉局長先知，原來立會好有人情味，規定如果官員因病臨時未能出席，口頭質詢可以變成書面。不過局長話唔緊要啦，經過此事，先知好多人關心自己，連當時嘅署理特首唐唐都致電慰問。&#13;<br> 煲呔話咗十月讀施政報告，呢幾個月好唔得閒；葉局長話忙還忙，暑假都會出外旅遊，今次除咗去日本重會去埋敦煌，行吓絲路喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>