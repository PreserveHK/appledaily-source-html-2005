<html><header><meta charset="utf-8"><title>夏日潮拖愈踼愈熱</title></header><body><h1>夏日潮拖愈踼愈熱</h1><p>夏天踢拖超涼爽，而款式就離不開涼鞋同人字拖呢兩類大路貨，這兩年更被推崇為潮物之一；不過，唔好以為隨便踢對拖就叫做入流，「型格」同「街坊裝」只係一線之差；今夏，人字拖繼續係頭號HotPick，而焦點就落在大玩圖案的款式上，各大時裝品牌大花、裸女、Monogram等各適其適的Pattern搬上鞋身。今季這股踢拖潮，看來會愈踢愈熱！&#13;<br>記者：招佩珊&#13;<br>攝影：梁細權&#13;<br>模特兒：Jeff@StarzPeople</p><p>至Hit人字拖大玩圖案</p><p>一到夏天，人字拖的曝光率定必急升，尤其是人字拖被型人追捧為夏日MustHaveItem後，貪涼爽又好，趕潮流又好，都令呢股踢拖潮愈吹愈熱。不過，淨色膠拖同沙灘拖都已經着到好鬼濫，唔想咁大路，大可選擇另類的圖案人字拖。</p><p>超級名牌靚拖</p><p>從前，涼鞋同人字拖均被認定為難登大雅之堂的Item，不過，近年多得時裝品牌力撐，就連超級名牌如LV同Gucci亦推出，以往是街坊裝的涼鞋同人字拖，登時變得貴氣十足，邊個話踢拖一定係街坊裝？當然，着的要係大Brand先至有資格。</p><p>另類人字拖日本雪馬太</p><p>外形似足人字拖的雪馬太是日本的傳統草鞋，鞋身呈長方形，比一般人字拖鞋身闊大，腳掌肥啲都着得落。傳統的雪馬太係由藤織成，夾腳趾位以帆布做，唔似膠拖咁硬，着上腳舒服好多。日本代官山HRM旗下漂染王Okura，除了出傳統雪馬太外，亦有做蛇皮版，款式較Fashionable，襯衫Perfect！</p><p>簡約交叉帶最易襯</p><p>黑、白、灰、啡係最百搭的色調，無論衫褲鞋襪總有番一兩件用來做配襯；唔旨在搶眼只求襟着的話，黑、灰、啡色的涼鞋自然係BestBuy，Keep得好的話着多年都得，唔怕款式會Out；而交叉帶設計感覺較斯文，襯件恤衫加麻質西褲，SmartCasual打扮夠晒休閒。</p><p>男星示範</p><p>售賣點</p><p>（a）Seibu（29713888）&#13;<br> 金鐘太古廣場L2&#13;<br> &#13;<br> （b）I.T（28344056）&#13;<br> 銅鑼灣信和廣場地下&#13;<br> &#13;<br> （c）Twist（25779323）&#13;<br> 銅鑼灣百德新街42-48號地下C舖&#13;<br> &#13;<br> （d）Dream（21111176）&#13;<br> 旺角Chic之堡3樓328號舖&#13;<br> &#13;<br> （e）LouisVuitton（27366100）&#13;<br> 尖沙嘴廣東道5號地下&#13;<br> &#13;<br> （f）agnesb.（28819129）&#13;<br> 銅鑼灣京士頓街2-4號地下</p></body></html>