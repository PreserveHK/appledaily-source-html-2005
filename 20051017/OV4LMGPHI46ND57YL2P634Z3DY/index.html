<html><header><meta charset="utf-8"><title>　　加細碼《仲夏夜之夢》 - 李八方</title></header><body><h1>　　加細碼《仲夏夜之夢》 - 李八方</h1><p>語文教育及研究常務委員會（語常會）上周安排咗一場由小學生擔綱演出嘅莎士比亞名著《仲夏夜之夢》，作為佢哋首度舉辦嘅「英語節」其中一個項目，吸引到一千七百名小學生到場觀賞。&#13;<br> 有關表演經特別改編，等啲小學生都可以領略呢齣不朽名著嘅真諦。而參與演出嘅一百五十名小學生，分別來自十二間學校，喺公演之前接受咗長達八個月嘅訓練，學習台詞、舞台表演同埋後台製作等技巧。&#13;<br> 語常會主席田北辰讚揚呢次演出十分成功，特別係一眾小演員嘅英語演繹。圖示其中一幕，講述一眾扮演工人嘅小朋友，被波頓嘅「驢頭人身」嚇親，睇落佢哋啲演技又幾逼真喎。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>