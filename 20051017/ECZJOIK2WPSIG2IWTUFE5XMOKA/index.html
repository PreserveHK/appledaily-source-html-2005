<html><header><meta charset="utf-8"><title>愛心福袋行動　300弱勢家庭受惠<br>兩老獲贈食物包開心不已</title></header><body><h1>愛心福袋行動　300弱勢家庭受惠<br>兩老獲贈食物包開心不已</h1><p>為減輕弱勢社群的伙食開支，並表達社會人士的關懷，蘋果日報慈善基金於去年四月展開「蘋果愛心福袋」關懷行動，向弱老、殘疾人士及貧困家庭送上食物包，迄今已有三百個家庭受惠。八旬的張婆婆及麥伯近日分別獲贈食物福袋果腹，兩老開心不已。</p><p>個案一：</p><p>八十六歲獨居的張婆婆看到記者把食物逐一擺放枱面時，感到喜出望外，她開心地說：「嘩﹗夠嘞……乜拎咁多嘢食嚟，呢樽豉油、食油夠我用一年、半載煮餸；米粉、餅乾同埋啲荳奶可以做早餐，善長咁有我心，阿婆梗係歡喜。」</p><p>患糖尿病高血壓</p><p>張婆婆的丈夫早年病逝，夫婦膝下沒有兒女，大半生從事家庭傭工的她，晚年靠領取綜援金維生。&#13;<br> 罹患糖尿病及高血壓的她，早前，她跌倒令尾龍骨受創，致雙腳不良於行，現大部份時間留在家中休養，間中有義工上門家訪聊天。&#13;<br> 張婆婆衷心感激各界關懷，「𠵱家靠政府養，生活都係慳慳哋唔敢奢求咁多，難得你哋《蘋果日報》記起我哋老人需要，送咁大袋食物嚟，覺得好安慰。」</p><p>個案二：</p><p>八十三歲白髮蒼蒼的麥伯接過食物福袋後，滿心歡喜，他喜形於色地說：「有咁多人照顧我哋啲獨居長者，梗開心，呢啲食物實際幫我慳番唔少錢。」&#13;<br> 麥伯早年與妻子仳離，他曾從事雜工，退休後，靠領取綜援金度日。他患支氣管炎及風濕腳痛多年，近年其健康轉差，甚少外出，一日兩餐依賴家務助理送飯。</p><p>「罐頭食物加餸」</p><p>為了節省開支，麥伯鮮到超級市場購買食物，他表示：「向來都唔買早餐食，有時朝早起身要捱餓、等到中午派飯先有得食；𠵱家多謝你哋送啲食物嚟，等我肚餓嘅時候有餅乾食，鍾意又可以煲啖粥食或者開罐頭加餸。」&#13;<br> &#13;<br> 為援助弱勢家庭，蘋果日報慈善基金展開「蘋果愛心福袋」關懷行動，向社會上的弱勢社群派發愛心福袋，內有白米、食油、罐頭、即食麵及餅乾等，迄今已有三百個家庭受惠。商戶和善長可透過捐贈糧油食品或善款，攜手推動這項有意義活動。&#13;<br> 另社會服務機構亦可向基金申請贊助舉辦「送福袋」行動，查詢致電《蘋果日報》暖流熱線：29908688。&#13;<br> 「蘋果愛心福袋」專戶捐款編號：C1345&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com</p></body></html>