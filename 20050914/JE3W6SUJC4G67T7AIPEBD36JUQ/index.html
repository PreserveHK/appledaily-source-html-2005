<html><header><meta charset="utf-8"><title>徐子珊嫌黎明個唱飛貴</title></header><body><h1>徐子珊嫌黎明個唱飛貴</h1><p>林珊珊、徐子珊、鄺美雲、陳霽平、梁漢文、鄭希怡（Yumiko）、梁洛施（Isabella）和江美儀等昨日到中環出席一個雜誌宣傳活動。&#13;<br> 有報道指舒淇與張震同居，黎明移情別戀到徐子珊身上，對此徐子珊說：「呢啲係佢（指黎明）嘅事，你問番佢。我同黎明係朋友，都有聯絡，我咁啱牽涉喺裏邊。」黎明稍後舉行的演唱會，最高票價高達四百八十元，問徐子珊可會前往欣賞，她說：「吓，咁貴？佢演唱會有乜嘢特別？有機會等我幫你哋（指記者）問吓佢。」</p><p>力證伊健冇失戀</p><p>另外，有雜誌報道鄭伊健與女友梁詠琪（GiGi）鬧分手，還偷拍得伊健在家中看成人電影及𢱑屁股，伊健昨日在電話中說：「𢱑屁股張相真係好肉酸。」問到與GiGi的關係，他又說：「我哋一樣咁好，佢哋（指雜誌）寫得好過份。」&#13;<br> 伊健經理人林珊珊在活動上則說：「佢哋冇分手，呢段新聞令藝人好擔心自己嘅人身安全，我哋已叫旗下藝人唔好去蒲，點知留喺屋企都唔得。」&#13;<br> 採訪：楊潔雯　&#13;<br> 攝影：林德雄</p></body></html>