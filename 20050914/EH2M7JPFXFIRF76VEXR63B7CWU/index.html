<html><header><meta charset="utf-8"><title>德國車展2：睇完車再揸車玩到謝</title></header><body><h1>德國車展2：睇完車再揸車玩到謝</h1><p>今年國際性大小車展共有21個，但講到規模至大仍要數到兩年一屆的德國法蘭克福車展（FrankfurtMotorShow），淨係內裏分佔的場館（未計露天場地）已經有成10個之多。前日筆者就趁開放畀公眾參觀（本周六）前率先到場，發覺近年車展已非單一展覽性質，內裏重有好多嘢玩，包括模擬駕駛、遊戲機、實地試車、歌舞表演等，唔單止可以玩足成日，而且包保玩到你謝！&#13;<br>&#13;<br>記者、攝影：陳偉林</p><p>最多車睇DaimlerChrysler佔地4層</p><p>既然講到係德國車展，又點可以唔先睇有主場之利嘅一眾德國汽車品牌呢?!車迷從4層樓高的正門口入到場，可先到靠近場館門口的平治（Benz）展場（Hall2），皆因每屆法蘭克福車展，廠方都不惜人力物力去布置一番，淨係美輪美奐嘅粉飾加埋同一時間有咁多新車款睇，絕對不枉此行！&#13;<br> 建議睇完Hall2先到寶馬（BMW）車系的露天廣場（F3），然後才去Hall3，因為此地又是另一個新車集中區，福士集團旗下奧迪（Audi）、賓利（Bentley）、林寶堅尼（Lamborghini）、Seat、Skoda及福士（VW）各個汽車展品，還可以走到Hall3上層睇埋美國褔特集團旗下雅士頓．馬田（AstonMartin）、福特（Ford）、積架（Jaguar）、越野路華（LandRover）、萬事得（Mazda）同富豪（Volvo）新車。</p><p>最多嘢玩Hall9打機玩高卡</p><p>想一嘗駕駛唔同汽車款滋味的話，首先就要去Hall2平治同smart展場，又或者美國Dodge的Forum所在地，還有Hall3的福士同萬事得場館，一嘗模擬駕駛Formula1、DTM賽車的滋味。若然未能盡興，咁就一定要去到9號場館（Hall9），該處既有各種駕車安全示範，重有專業導師從旁指導緊急煞車、轉向等技巧。若然你有一定駕駛技術，只要通過測試，重可以一嘗在露天的F11廣場上，駕駛高卡車（Go-Cart）或各品牌的四驅SUV車快感。</p><p>打機區</p><p>落場跑</p><p>最多靚女Hall1、3、5、6將加插歌舞</p><p>咪以為德國車廠佔有主場之利，就一定多ShowGirls畀你睇，查實正好相反，由於其他汽車產地的場館位置較偏遠，為要吸引傳媒、各地汽車入口商同車迷到臨睇車，Hall1上層改裝車館、Hall3以及Hall5同Hall6（主要為意大利、日本及韓國車展場）都不惜派出養眼的新車ShowGirls，擺出各種誘人姿態博上鏡，香車美人經已有一定瞄頭，其中部份展商更會在車展期間唔同時段，加插有歌舞表演，相信到開放予公眾參觀後會更加熱鬧！</p><p>最多嘢買Hall1入貨比香港快</p><p>如果你想買精品留念的話，查實好多車廠的展場上，都會有自家的汽車精品販賣，雖然唔會有SpecialOffer，但相對於香港就肯定平出一大截，好多時比香港代理更快入貨，展場上Hall1還有多款汽車模型、專題書刊發售，至啱熱愛汽車嘅你。</p><p>最着數DaimlerChrysler送smart出奇蛋</p><p>唔知係咪攤位慳錢的原因，今屆車展各個參展商鮮有紀念品派送，但喺DaimlerChrysler就有攤位免費送PostCards，而smart就送朱古力蛋，內裏有一部的骰車仔，一次過當然滿足你玩車嘅慾望！</p><p>法蘭克福車展INFO</p><p>開放日期：9月17日至25日&#13;<br> 開放時間：9:00am?:00pm&#13;<br> 地點：Frankfurt/Main,tradefairgrounds&#13;<br> 門票：13歐元（約124港元，平日）&#13;<br> 15歐元（約143港元，周末、日）&#13;<br> 交通：於Rhein-MainAirport乘搭地下鐵U4線前往浣esthalle/Messe荅腹A徒步行約10分鐘可至。&#13;<br> 網址： http://www.iaa.de </p></body></html>