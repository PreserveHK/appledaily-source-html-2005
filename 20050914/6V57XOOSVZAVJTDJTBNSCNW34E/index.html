<html><header><meta charset="utf-8"><title>精明消費：山頭野嶺煮餐飽連體爐具唔易瀉</title></header><body><h1>精明消費：山頭野嶺煮餐飽連體爐具唔易瀉</h1><p>中秋節一到，秋高氣爽，又係遠足露營的時候啦。露營最好玩的其中一個環節，就係享受在山野煮食的樂趣。無論一班人柴娃娃，定係兩口子想浪漫一番，做啲平時少做嘅嘢－－喺郊外煮飯仔，為生活加一點情趣。	&#13;<br>&#13;<br>記者︰劉昱蘭　&#13;<br>攝影︰陳盛臣&#13;<br>Model︰Bonny</p><p>又煲又鑊</p><p>市面上的煲鑊等炊具，大多採用鋁、不銹鋼及鈦三種材料。</p><p>唔會散修修</p><p>通常炊具爐頭都係散件組合成，呢套用具卻可以將所有散件，穩固地環環緊扣，煮嘢時唔易翻瀉。鍋底的風琴式聚熱器，令熱力不易流失，節省燃料。套裝包耐熱塑鍋蓋、杯形鍋具及LPG氣體爐。&#13;<br> &#13;<br> 尺碼︰10.4×18cm&#13;<br> 重量︰425g（不連氣罐）&#13;<br> 輸出率︰2,300kcal&#13;<br> 售價︰$690（d）</p><p>慳位易清洗</p><p>呢套鋁質方形炊具輕身又慳位。加咗易潔塗層，方便清洗。套裝包括兼作煲蓋的鑊、平底鍋、煲、刀叉、杯及活動手柄。&#13;<br> &#13;<br> 尺碼︰約17.5×14×9cm&#13;<br> 重量︰350g&#13;<br> 售價︰$280（a）</p><p>襟磨耐用抗腐蝕</p><p>鋁薄身不耐用、抗腐蝕差，所以優質的鋁質炊具都以硬式陽極化處理，在表面加上堅硬的灰黑色氧化層，使之襟磨耐用、抗腐蝕。底部有防滑坑紋。套裝包包兩個兼作煲蓋的鑊及兩個煲及活動手柄。&#13;<br> &#13;<br> 尺碼︰約20×11cm&#13;<br> 重量︰771g&#13;<br> 售價︰$540（c）</p><p>貴價鈦表現最強</p><p>鈦，料薄而堅硬，且極輕身，此套炊具包兩個兼作煲蓋的鑊及兩個煲，合共只有400克左右。加有陶瓷易潔塗層，比普遍塗層更易潔。合式手柄，比起活動手柄炊具，更為方便，不易丟失。&#13;<br> &#13;<br> 尺碼︰16×16×13cm&#13;<br> 重量︰408g&#13;<br> 售價︰$990（a）</p><p>底面不一　雙重優勢</p><p>細心啲睇，可以見到鑊面同鑊底使用不同材料。不銹鋼鑊面，彌補鋁有機會與食物結合，產生致癌物質的缺點。而鋁質鑊底則火力分散比不銹鋼平均，減低食物烤焦的機會，故鑊底改為鋁質，使重身的不銹鋼鑊變輕。&#13;<br> &#13;<br> 尺碼︰約18.5×3cm&#13;<br> 重量：4.5安士&#13;<br> 售價︰$133（b）</p><p>輕便爐具</p><p>𠵱家啲爐具愈出愈輕巧，便於攜帶。</p><p>慳位摺合設計</p><p>此爐頭的優點是便於收藏，摺合後可存放於Gas罐底部的凹位。除咗慳位外，爐頭各方面均表現突出，鈦合金好輕身，而且輸出率頗高。&#13;<br> &#13;<br> 尺碼︰5.5×7.5×3.2cm&#13;<br> 重量︰87g&#13;<br> 輸出率︰3,043kcal&#13;<br> 售價︰$699（c）</p><p>最Fit手形</p><p>爐頭摺合後成圓柱形，Fit晒手形，呢個設計響日本攞過獎。而且爐架夠大，使用大炊具時，配用大型爐架可更穩定。&#13;<br> &#13;<br> 尺碼︰約15.2×8.5cm&#13;<br> 重量︰97g&#13;<br> 輸出率︰3,500kcal&#13;<br> 售價︰$948（a）</p><p>可能係世上最輕</p><p>能夠做到咁輕身，只不過係70克多啲，當然係用鈦金屬。底部調校大細火嘅掣特長，使用時方便安全。&#13;<br> &#13;<br> 尺碼︰4.6×3.5×8.2cm	&#13;<br> 重量︰74g&#13;<br> 輸出率︰2,500kcal&#13;<br> 售價︰$590（d）</p><p>防風重心低</p><p>呢款係分體式設計，爐頭與燃料罐分開，所以爐頭十分低矮，而且在較崎嶇地面使用亦可。不銹鋼爐頭當然重好多，但價錢較低，而且呢款爐頭有防風作用。&#13;<br> &#13;<br> 尺碼︰9.2×8×11.5cm&#13;<br> 重量︰340g&#13;<br> 輸出率︰1,700kcal&#13;<br> 售價︰$198（a）</p><p>使用方便</p><p>火鍋爐氣又平又方便，但好多爐要有轉駁器先用到火鍋爐氣，多咗層洩漏氣體的危險。呢款爐頭可直接使用火鍋爐氣，安全好多。&#13;<br> &#13;<br> 尺碼︰6.7×8×10.3cm&#13;<br> 重量︰267g&#13;<br> 輸出率︰1,500kcal&#13;<br> 售價︰$199（b）</p><p>識飲識食</p><p>對生活要求高的朋友，露營都講求質素，星空下歎茶歎咖啡，別有一番風味。</p><p>蒸餾咖啡</p><p>銀色的部份分上下兩層，下層加水，上層放已磨碎的咖啡豆，然後將套用品放上爐頭，就可享受戶外的蒸餾咖啡。&#13;<br> &#13;<br> 尺碼︰約8.5×15cm&#13;<br> 重量︰6.2安士&#13;<br> 售價︰$230（d）</p><p>即沖即飲</p><p>首先唔冚蓋煲好水後，將已磨碎的咖啡豆加入熱水中，輕輕攪拌，然後冚好蓋等3至4分鐘，將活塞慢慢向下按，就可以倒出咖啡好好享用。&#13;<br> &#13;<br> 尺碼︰8.2×14cm&#13;<br> 重量︰200g&#13;<br> 售價︰$420（d）</p><p>沖靚茶</p><p>鍾意一大班人沖茶葉飲的朋友，呢個不銹鋼壺連埋茶隔就啱晒你哋。&#13;<br> &#13;<br> 尺碼︰15×10cm&#13;<br> 重量︰380g&#13;<br> 售價︰$180（a）</p><p>售賣點︰</p><p>（a）毅成戶外用品：旺角西洋菜南街134-136號2樓&#13;<br> （旺角地鐵站D2出口）（23900020）&#13;<br> （b）英昌皮具公司（露營用品）：油麻地上海街303號地下（23851255）&#13;<br> （c）保捷行自助遊專門店：油麻地彌敦道466-472號地下C1-2舖（23328699）&#13;<br> （d）TheOverlander：旺角荷李活商業中心12樓17-23室（21171810）</p></body></html>