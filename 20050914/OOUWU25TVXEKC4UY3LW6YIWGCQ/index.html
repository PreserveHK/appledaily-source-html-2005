<html><header><meta charset="utf-8"><title>同場加映：MOTOROLAE1iTunes殺入手機界</title></header><body><h1>同場加映：MOTOROLAE1iTunes殺入手機界</h1><p>自從iPod將iTunes音樂播放器注入手機嘅消息公布咗，一直成為焦點所在。第一間與Apple合作嘅手機廠商MOTOROLA，其ROKR系列E1已正式推出，本港重係全亞洲第一個發售地區，都咪話唔巴閉！&#13;<br>E1機身外形，同iPod一樣玩「白雪雪」設計，不過論Design感，始終未及Apple嗰皮；至於音樂播放功能，亦接近百分百移植！機面特設iTunes專用掣，兼以5方向桿來代替iPod經典嘅ClickWheel；支援TransFlash記憶卡，最多能儲存50首歌曲；入歌方面，同iPod一樣可經USB接線同電腦嘅《iTunes》作同步處理，雖然感覺幾方便，但同其他手機用《iTunes》轉MP3、CardReader入歌好似分別不大！機價開賣$2,000有找，以純音樂功能而論，可能對「Walkman手機」W800i有些少壓力。</p><p>Profile：GSM三頻、26萬色彩芒、VGA相機、iTunes播放器、藍芽&#13;<br> MOTOROLA　25063888</p></body></html>