<html><header><meta charset="utf-8"><title>婆媳三人行　團結顯力量<br>龐維仁妻幫奶奶挽鞋抵錫</title></header><body><h1>婆媳三人行　團結顯力量<br>龐維仁妻幫奶奶挽鞋抵錫</h1><p>自龐維仁與李嘉欣傳出緋聞後，有指龐維仁太太黃美儀行奶奶政策，經常陪伴龐老太盧淑燕。前晚龐老太便與兩名新抱到太古廣場買鞋買飾物，黃美儀更識做地替奶奶挽鞋，認真細心。</p><p>龐維仁和李嘉欣鬧出緋聞後，有報道指龐維仁和太太黃美儀雖已分居，但黃美儀為鞏固大婆地位而行奶奶政策，經常與龐老太盧淑燕行孖咇，以博取奶奶歡心。前晚龐老太偕兩名媳婦黃美儀以及長子龐維新太太董晶怡（Helena），三個女人一個墟浩浩蕩蕩逛金鐘太古廣場，展示龐家女將團結就是力量的精神。</p><p>試鞋黐到實</p><p>前晚約七時，龐老太率兩位新抱一同出現太古廣場的手袋及鞋履店TOD'S，龐老太坐到沙發上試鞋，戴上太陽鏡遮掩一張素臉的黃美儀則坐在奶奶身邊，反觀拿着保暖杯的Helena則在店內兩頭踱步，沒多久龐老太購下新鞋，黃美儀馬上識做地替奶奶挽鞋，認真細心體貼。&#13;<br> 接着龐家三女將步往D&amp;G，進店後Helena的目光即掃往秋冬新裝，黃美儀卻木無表情，對新裝顯得興趣不大，只默默尾隨奶奶而行，不過最後三人均未有所獲。</p><p>開腔護奶奶</p><p>龐老太其後再帶領兩個新抱逛飾物店，三人各自購下一小袋戰利品後，便隨奶奶乘搭扶手電梯離場，其間龐老太遇上記者，即不悅地說：「影乜嘢呀？有乜好影呀？」一直沉默不語的黃美儀見狀即幫腔說：「唔好影啦，嚇親啲老人家呀。」&#13;<br> 問黃美儀是否已跟丈夫分居？她只說：「唔好講呢啲啦，唔好問。」但龐老太聞言卻以堅定口脗力撐說：「冇啲咁嘅事！亂寫亂作！」其後三人一同登上已在場等候的七人車離開。&#13;<br> 採訪、攝影：娛樂突發組</p></body></html>