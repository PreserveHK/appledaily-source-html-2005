<html><header><meta charset="utf-8"><title>　　意大利人詠春拳破紀錄 - 李八方</title></header><body><h1>　　意大利人詠春拳破紀錄 - 李八方</h1><p>唔少外國人都會學中國功夫，但未必個個都好似意大利籍嘅RobertArdito咁傳奇，佢唔單止學得一手好嘅詠春拳，重打破咗健力氏世界紀錄，喺一分鐘內可以打出四百二十八拳，多過舊紀錄嘅三百四十七拳，足足八十一拳咁多，甚至打出每秒九拳嘅世界紀錄。但最重要，係佢原本患上黑色素瘤同咽喉癌，𠵱家已經好番晒。RobertArdito喺澳洲學詠春，間詠春學校係一個香港移民馮傳強所創立，羅拔喺○二年六月開始學拳，佢話學詠春拳對佢克服癌症有好大幫助，睇佢可以一分鐘打幾百拳就知佢體格有幾健壯啦！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>