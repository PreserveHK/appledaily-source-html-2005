<html><header><meta charset="utf-8"><title>　　沈聯濤同記者打保齡 - 李八方</title></header><body><h1>　　沈聯濤同記者打保齡 - 李八方</h1><p>證監會噚晚為本月底離任嘅主席沈聯濤，搞咗個記者歡送會，一齊打保齡。唔經唔覺，沈主席已經喺香港工作十二年，頭五年佢喺金管局工作，後來轉去證監。咁啱上個禮拜五，沈主席同舊同事、金管局前副總裁簡達恒喺倫敦重聚，兩人一齊出席金融穩定論壇會議。簡達恒𠵱家係澤西島（JerseyIsland）金融委員會總幹事，兩人重簽訂咗香港與澤西島之間加強金融規管合作嘅意向書；呢份意向書，可能係沈主席喺證監嘅最後工作。&#13;<br> 簡達恒自從前年離開金管局後，去咗位於法國諾曼第半島外海嘅澤西島，呢個島喺英國以南海峽群島內，係英國人嘅度假勝地。記得簡達恒當年來港履新時，即遇上國商銀行倒閉事件，一留香港十多年，𠵱家輪到沈聯濤走人，早前陳德霖又去讀書，果真係鐵打的衙門流水的官，唯一長青嘅就只有任總裁。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>