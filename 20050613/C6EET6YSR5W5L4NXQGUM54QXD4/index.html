<html><header><meta charset="utf-8"><title>蘋果基金接獲60團體申請資助</title></header><body><h1>蘋果基金接獲60團體申請資助</h1><p>蘋果日報慈善基金對社福界一直都好支持，社福團體遇到有個案需要我哋幫手，轉介畀我哋之後，我哋都會第一時間派人去了解佢哋嘅需要，尋找資源幫佢哋解困。</p><p>推行扶助老弱計劃</p><p>社福團體想辦活動但係冇錢，蘋果基金每年又會舉行四次大型撥款行動，資助社福團體推行扶助弱勢社群嘅計劃。&#13;<br> ○五年第二季申請已經喺早前截止，今次反應非常踴躍，蘋果基金一共收到六十份計劃書，計劃援助嘅對象包括︰貧困學童、長期病患者、失業人士、獨居弱老、露宿者、更新人士、單親家庭等，申請撥款額由二千幾蚊至三十幾萬不等。</p><p>下月通知申請結果</p><p>蘋果基金轄下愛心基金委員會，已經定喺本月二十一日開會審議所有計劃書，預計月底至下月初就會有結果，屆時成功申請嘅團體將獲個別通知。&#13;<br> 今次錯過咗申請嘅團體，可以喺第三季提出申請，詳請就要密切留意暖流版遲啲嘅報道，又或者上我哋嘅網頁了解吓申請嘅手續同埋詳情。&#13;<br> 網址：www.charity.atnext.com&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>