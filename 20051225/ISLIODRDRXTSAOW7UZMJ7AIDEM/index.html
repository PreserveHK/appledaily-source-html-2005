<html><header><meta charset="utf-8"><title>　　李麗娟與沙士家庭同樂 - 李八方</title></header><body><h1>　　李麗娟與沙士家庭同樂 - 李八方</h1><p>已離開政府嘅眾人媽打李麗娟，喺聖誕佳節不忘當年受「沙士」侵襲嘅小朋友，噚日就同十幾個「沙士」家庭到西貢北潭涌保良局渡假營，參加一天日營，歡度聖誕。每次呢啲活動，馬時亨幾乎都會參加，今次亦不例外，而社會福利署署長鄧國威同埋兒科醫生梁乃江夫婦噚日亦都有入營一齊玩。&#13;<br> 媽打話好高興見到呢批小朋友個個快高長大，特別高興嘅係聽到佢哋中間有人已經考入大學，證明當年有份捐助護幼基金嘅熱心人士，愛心冇白費，得到好好嘅回報。唔知係唔係肥仔馬最似聖誕老人，有小朋友見到佢都好親切咁叫馬叔叔，聖誕禮物應該冇走雞啩。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>