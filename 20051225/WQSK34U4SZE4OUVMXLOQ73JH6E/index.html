<html><header><meta charset="utf-8"><title>偕Rosemary、Mikki歎大餐<br>周汶錡聖誕暖孤雛</title></header><body><h1>偕Rosemary、Mikki歎大餐<br>周汶錡聖誕暖孤雛</h1><p>名模周汶錡、Rosemary和Mikki今日聖誕各有工作及節目，所以日前相約在中環吃聖誕餐慶祝。周汶錡明日將往廣西探訪孤兒，過一個有意義的聖誕節。Rosemary則表示最難忘十歲前在法國與家人在火爐下過節的溫馨情景。</p><p>今日聖誕節，名模周汶錡、Mikki和Rosemary各有節目，所以早前先相約在中環吃聖誕大餐慶祝。三人的聖誕假期各有活動，周汶錡透露平安夜與朋友吃飯，及為她下月推出的第二本飲食書埋尾，然後明日便往廣西五日探望當地的孤兒。</p><p>籌款建學校</p><p>周汶錡說：「我以前過聖誕唔係諗去邊度開P就係去邊度旅行，今次去做慈善探訪，我覺得好有意義，今次探訪嘅小朋友，佢哋嘅父母都係礦工，但係因為意外，令呢班小朋友變成孤兒。我會預備大批糖果同筆送畀佢哋，等佢哋過一個快樂嘅聖誕，呢個活動係前輩模特兒Dakki發起嘅，希望將來嘅規模可以更大，籌錢幫佢哋興建學校。」&#13;<br> Rosemary則表示最愛聖誕節，她說：「我十歲之前嘅聖誕節都係喺法國度過，有一個畫面我永遠唔會忘記，就係聖誕節我同爹哋、媽咪、細佬同爺爺坐喺火爐邊飲紅酒傾偈，真係好溫馨。」</p><p>Mikki探米妮</p><p>而Mikki今日會與男友往迪士尼樂園歡度佳節，她說：「我叫Mikki，所以今日會去探自己嘅老婆米妮，聽講佢哋重會着聖誕服飾出現，呢個聖誕一定過得好開心。」&#13;<br> 採訪：DebbieLum&#13;<br> 攝影：ChenWaiOn&#13;<br> 服裝：BonitaCheung&#13;<br> 場地：BarGeorge（LanKwaiFong）</p></body></html>