<html><header><meta charset="utf-8"><title>聖誕夜2：旺角Cafe重地星座茶飲出運程</title></header><body><h1>聖誕夜2：旺角Cafe重地星座茶飲出運程</h1><p>相信唔少人噚晚已經去到盡喪玩一晚，到今日元氣大傷，想出街又唔想再同人迫餐死，呢個時候上樓Cafe係不二之選。大時大節預咗實爆場，唔想四圍撲位，去Cafe勝地旺角就最啱，呢度勝在Cafe夠集中，只要跟住以下介紹嘅幾幢目標商廈進行洗樓式搵位，包你有收穫。&#13;<br>記者：黃婉冰&#13;<br>攝影：楊錦文、譚盈傑&#13;<br>Model：allfromSalvador</p><p>頭號目標：高氏大廈　彌敦道577號&#13;<br>&#13;<br>同廈其他選擇</p><p>1.cosplaycafe&#13;<br> 地址：2樓A室&#13;<br> 電話：23321089&#13;<br> 今日營業時間：下午5:00至凌晨1:00&#13;<br> 最低消費：$50/人&#13;<br> &#13;<br> 2.FennelCafe&#13;<br> 地址：4樓A室&#13;<br> 電話：27823873&#13;<br> 今日營業時間：下午3:00至凌晨2:00&#13;<br> 最低消費：$200/2小時（每人）&#13;<br> &#13;<br> 3.HomePlaceCafe&#13;<br> 地址：2樓B室&#13;<br> 電話：27839873&#13;<br> 今日營業時間：下午1:00至凌晨4:00&#13;<br> 最低消費：每人一杯飲品&#13;<br> &#13;<br> 4.RobustraCoffeeHouse&#13;<br> 地址：10樓&#13;<br> 電話：35763337&#13;<br> 今日營業時間：下午3:00至凌晨3:00&#13;<br> 最低消費：每人兩杯飲品</p><p>4樓　膽機聽歌歎咖啡</p><p>鍾意聽歌又唔想去Lounge咁無新意，LatteCafe就有異曲同工之妙。此處雖然沒有真人演唱，但就有老闆阿明的私伙膽機，佢重特別用前級做分色，再用膽機放大將人聲BuildUp，令音效更突出。客人更可以自攜私家碟播放。</p><p>金莎朱古力$38</p><p>叫金莎朱古力全因老闆在咖啡奶昔面頭加了一粒金莎朱古力，咖啡奶昔香濃滑溜，飲啡之餘重有粒朱古力咬吓，起碼無咁單調。</p><p>墨西哥日出$48</p><p>蛋黃打在咖啡面頭，果然像日出的鹹蛋黃太陽，飲時連同忌廉攪勻，味道比普通咖啡香滑和多了一重與別不同的味道。</p><p>LatteCafe&#13;<br> 電話：67426811&#13;<br> 地址：4樓B、C室&#13;<br> 今日營業時間：下午2:00至凌晨6:00&#13;<br> 最低消費：$50/人</p><p>5樓　大梳化＋星座花茶</p><p>老闆Andy把相連單位打通，放了多張舒適又大又深的梳化，清簡的布置、精緻小擺設、柔和燈光。在這個舒適的環境下呷着店子最出名的星座花茶，如斯舒適的環境，最適合兩小口子或與三五知己靜靜地傾偈過節。</p><p>巨蟹座$40（左）紫翼天使$40（右）</p><p>巨蟹座是以紫羅蘭和甜菊花沖泡的花茶，可有助減緩腸胃不適，是腸胃經常出現小毛病的巨蟹座最佳之選。紫翼天使由紫羅蘭、芙蓉花、粉紅玫瑰、洋甘菊等炮製，味道酸中帶甜，可滋潤喉龍和減輕氣管不適，狂歡完玩到聲沙沙最啱飲。</p><p>5/FCafe　&#13;<br> 電話：27704688&#13;<br> 地址：5樓&#13;<br> 今日營業時間：下午1:00直至通宵（暫定）&#13;<br> 最低消費：晚上6:00後聖誕餐仍有小量位，$180-$280/位</p><p>6樓　古靈「Drink怪」</p><p>店仔雖細，但單是飲品，款式已過百種，而且名字夠古靈精怪，甚麼「薄利多銷」、「利利是是」，唔係睇埋後面個註釋，你根本唔會知自己叫咗杯乜東東，BarTender重可以依照客人口味調配TailorMade㗎！</p><p>6C$38</p><p>6C就係Cafe個門牌號碼，雖然無咩關係，純粹係玩吓字，但配搭頗新鮮，用香蕉加香檳再加埋少少茉莉花，味道以清香為主，啱晒女仔口味。</p><p>奇異三色$38</p><p>三色即係士多啤梨、香蕉同最底層的奇異果汁，顏色一層層分明又搶眼，加入了果肉打製而成，有姿勢又有實際。</p><p>i-blue'zCafe&amp;Lounge&#13;<br> 電話：35977391&#13;<br> 地址：6樓C室&#13;<br> 今日營業時間：下午3:00至凌晨3:00&#13;<br> 最低消費：每人一杯飲品，晚上6:00後聖誕餐$88起</p><p>二號目標：登打士廣場　登打士街43H&#13;<br>&#13;<br>同廈其他選擇</p><p>1.皆屋&#13;<br> 地址：11樓1102室&#13;<br> 電話：35972094&#13;<br> 今日營業時間：下午12:00至凌晨6:00&#13;<br> 最低消費：$60/人&#13;<br> &#13;<br> 2.COFFEEFIRST&#13;<br> 地址：8樓&#13;<br> 電話：35832864&#13;<br> 今日營業時間：下午3:00至凌晨3:00&#13;<br> 最低消費：$35/人&#13;<br> &#13;<br> 3.CoffeeMark&#13;<br> 地址：17樓&#13;<br> 電話：21714238&#13;<br> 今日營業時間：下午3:00至凌晨3:00&#13;<br> 最低消費：未定&#13;<br> &#13;<br> 4.RimiCafe&#13;<br> 地址：20樓02-05室&#13;<br> 電話：27712781&#13;<br> 今日營業時間：下午3:00至凌晨3:00&#13;<br> 最低消費：每人每兩小時一杯飲品，晚上6:00後供應聖誕餐$138/位</p><p>無煙地帶歎illy</p><p>先旨聲明，Cafe講明謝絕吸煙，只要踏入Cafe一步，就要即時與煙分離。高高在上的CommaCafe另一最大賣點是可遠觀京士柏山景，景致較開揚，Cafe內重有無線上網服務，帶埋部電腦上去靜靜地上網打機，再叫杯illy咖啡，時間好易打發。</p><p>朱古力多士盒$25</p><p>磚咁大嘅多士盒，烘到外層卜卜脆，內裏依然軟綿綿，再淋上朱古力漿，食一份再加杯飲品，夠晒飽肚。</p><p>CommaCafe&#13;<br> 電話：27806788&#13;<br> 地址：21樓&#13;<br> 今日營業時間：下午12:00至凌晨4:00&#13;<br> 最低消費：$50/人</p><p>三號目標：恆隆大廈　彌敦道578號&#13;<br>&#13;<br>同廈其他選擇</p><p>1.PomCafe&#13;<br> 地址：3樓&#13;<br> 電話：91601317&#13;<br> 今日營業時間：下午3:30至凌晨3:00&#13;<br> 最低消費：未定&#13;<br> &#13;<br> 2.UpstairCafe&#13;<br> 地址：3樓&#13;<br> 電話：23329668&#13;<br> 今日營業時間：下午4:00至凌晨3:00&#13;<br> 最低消費：$60/人&#13;<br> &#13;<br> 3.紅粉帝國&#13;<br> 地址：3樓&#13;<br> 電話：61311228&#13;<br> 今日營業時間：下午3:00至凌晨2:00&#13;<br> 備註：晚上10:00後已被包場&#13;<br> 最低消費：每人一杯飲品</p><p>旅行顧問長駐Cafe</p><p>由於老闆阿Man與另外三位拍檔都是曾在中旅社做過領隊同導遊，對中國內地可謂滾瓜爛熟，想去旅行設計行程又或者想去其他國家旅行Package，都可以搵佢幫手，酬勞全免。老闆份人好隨和，就咁叫杯Drink就可以捉住佢大問特問。</p><p>東方美人$34</p><p>有薄荷、橙汁、玫瑰紅茶調製的東方美人，賣相已非常誘人，啜入口有少少似冰極檸檬茶，茶味中又帶有橙香，咁味道咪好複雜？</p><p>M.A.R.KCafe&#13;<br> 電話：23322773&#13;<br> 地址：2樓&#13;<br> 今日營業時間：下午4:00至凌晨3:00&#13;<br> 備註：晚上8時後供客人包場</p><p>四號目標：恆威商業中心　登打士街36號&#13;<br>&#13;<br>同廈其他選擇</p><p>1.Oldies咖啡村&#13;<br> 地址：7樓&#13;<br> 電話：23882080&#13;<br> 今日營業時間：下午3:00至凌晨4:00&#13;<br> 最低消費：未定&#13;<br> &#13;<br> 2.In-HouseCafe&#13;<br> 地址：18樓&#13;<br> 電話：27708016&#13;<br> 今日營業時間：下午3:00至凌晨4:00&#13;<br> 最低消費：$50/人&#13;<br> &#13;<br> 3.SEEYOUCAFE&#13;<br> 地址：10樓&#13;<br> 電話：27838877&#13;<br> 今日營業時間：下午4:00至凌晨5:00&#13;<br> 最低消費：每人一杯飲品</p><p>小型可樂博物館食炸雞翼</p><p>初次到訪飲館，還以為入了一間小型可樂博物館，館內所有可樂精品和波子機都是老闆阿基的珍藏。但飲品絕不止得可樂咁簡單，各式特飲、沙冰、奶昔、咖啡樣樣有，除飲品外，這裏的招牌炸雞翼一樣極受歡迎！</p><p>飲館雞翼$30/5隻</p><p>雞中翼加入多種調味料醃製，即叫即炸，熱辣辣，入口皮脆肉滑，好多客食完都會再打包多一、兩份外賣！</p><p>飲館&#13;<br> 電話：90197312&#13;<br> 地址：11及20樓&#13;<br> 今日營業時間：下午4:00至凌晨5:00&#13;<br> 備註：20樓晚上9:00開始至凌晨1:00已被包場&#13;<br> 最低消費：未定</p><p>五號目標：基利商業大廈　彌敦道570-572號&#13;<br>&#13;<br>同廈其他選擇</p><p>1.HundredCafe&#13;<br> 電話：31881453&#13;<br> 地址：2樓201室&#13;<br> 今日營業時間：下午2:00至凌晨3:00&#13;<br> 最低消費：$100/人&#13;<br> &#13;<br> 2.InCafe&#13;<br> 電話：27801399&#13;<br> 地址：1樓101室&#13;<br> 今日營業時間：下午2:30至凌晨3:00&#13;<br> 最低消費：每人一杯飲品&#13;<br> &#13;<br> 3.X'sCafe&#13;<br> 電話：23844338&#13;<br> 地址：6樓601室&#13;<br> 今日營業時間：下午12:00至凌晨2:00備註：晚上6:00後已被包場&#13;<br> 最低消費：每人一杯飲品</p><p>影相發燒友「機」地</p><p>PixelCafe老闆Jerry是影相發燒友一名，來這裏的大部份都是影相發燒友，可與同道中人切磋切磋交流心得。</p><p>情迷夏威夷$38</p><p>天寒地凍來一杯充滿夏日風情的情迷夏威夷，唔知感覺會唔會暖和一點?用菠蘿汁、藍柑桔加橙汁調配，果味香濃，充滿夏威夷元素。</p><p>PixelCafe&#13;<br> 電話：35862032&#13;<br> 地址：20樓1室&#13;<br> 今日營業時間：下午12:00至凌晨3:00&#13;<br> 備註：晚上8:00後已被包場&#13;<br> 最低消費：每人一杯飲品</p></body></html>