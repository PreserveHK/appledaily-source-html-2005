<html><header><meta charset="utf-8"><title>買樓夢情真</title></header><body><h1>買樓夢情真</h1><p>郭晉安日前出巡又一城時，被大班fans包圍，想專注選購聖誕禮物一點也不容易。當日他先到GODIVA朱古力專門店，此店專售比利時皇室貴族朱古力，其間店員不停請他試食；之後安仔到售賣丹麥高科技影音器材的B&amp;O店，試聽HiFi和試用智能家居設施；最後一站則到豐澤電器，還連忙跑去研究「生滋」（3G）電話，非常搞笑。</p><p>愛精美包裝</p><p>經考慮後，安仔決定送一千零三十元的盒裝朱古力給女友，他說：「Cindy（歐倩怡）鍾意食朱古力，個盒包裝得好靚，成個化妝盒咁。」今晚安仔將與女友及家人開P過聖誕，他表示最難忘五年前的聖誕夜，他說：「嗰年我同Cindy去朋友屋企，間屋好豪華，當時我住緊五百呎好細嘅屋。返到屋企，我問Cindy會唔會羨慕人哋，佢嘅意思係『有飯食咪食飯，冇得食就唔食，反正都飽，你煮乜我都食㗎！』嘩！呢番話到𠵱家都好深刻。」今年初安仔斥資千三萬購下匡湖居逾二千呎花園洋房，從前的夢成真了！&#13;<br> 採訪：朱倬誼&#13;<br> 攝影：林德雄</p></body></html>