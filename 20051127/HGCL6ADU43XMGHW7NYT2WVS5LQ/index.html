<html><header><meta charset="utf-8"><title>謝霆鋒公然睇貓紙</title></header><body><h1>謝霆鋒公然睇貓紙</h1><p>謝霆鋒噚日喺台灣西門町舉行簽唱會，由於要連唱三首歌，唱片公司擔心佢唔記得歌詞，特別準備咗大字報，工作人員喺觀眾面前高舉貓紙，令霆鋒有啲唔滿意。&#13;<br> 呢排忙緊拍戲嘅霆鋒，睇嚟叫佢攞兵器擺甫士同踢腿，重易過記歌詞喎。</p></body></html>