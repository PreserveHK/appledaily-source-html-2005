<html><header><meta charset="utf-8"><title>飛行服務隊裝備睇真啲</title></header><body><h1>飛行服務隊裝備睇真啲</h1><p>鄭伊健拍攝《隨時候命》期間，政府飛行服務隊會派出一位正規二級空勤主任負責監督，包括指引演員正確穿上制服，所以伊健亦要將頭髮剪短以及學習救援方法，全劇的搜救故事更是以真人真事改編。早前伊健及另外五位主要演員更被委任為政府飛行服務隊宣傳大使，現在就由這位新任大使替大家講解飛行服務隊的裝備特色：</p><p>藍色開工服</p><p>伊健在劇中飾演飛行服務隊二級空勤主任，在執行一般飛行任務和陸上搜救工作時，會穿着藍色連身工作服，他說：「總之每日一返到飛行服務隊就係着呢套衫，以政府飛行服務隊嘅編制，二級空勤主任喺膊頭有兩粒花。」</p><p>海上搜救裝</p><p>執行海上搜救時，個人裝備亦會有所不同，伊健說：「橙色呢件係防水衣，頭上會戴紅色頭盔，頭盔內重有耳機同連接喉咪，而身上條Mk4吊帶係用嚟維持重心以保持平衡，上身着住嘅藍色係行動救生衣（SOV），每個空勤員執勤時一定要着嘅，重會帶埋個拯救員用嘅無線電通訊器。」</p><p>頭盔多功能</p><p>除了紅色頭盔，飛行服務隊亦會按不同工作性質而配戴其餘兩款頭盔，包括黑色頭盔供一般飛行任務用的，黃色頭盔則為陸上拯救工作時使用。</p><p>超級美洲豹</p><p>劇中經常出現的AS332L2SuperPumaMKII（超級美洲豹），寬敞的機艙可容納六張擔架床，伊健說：「機艙可以安裝多種急救醫療器材，傷病者喺運送途中可以得到即時治療，喺晚間執行飛行任務時，可以加設夜視紅外線系統。」</p><p>海豚最忙碌</p><p>另一架在劇中經常出現的EC155B1直升機（又名海豚），在飛行服務隊擔當相當繁重任務，伊健說：「好似搜索迷途或受傷嘅攀山人士，協助漁農自然護理署同消防處撲滅山火等都係佢哋嘅工作。」</p></body></html>