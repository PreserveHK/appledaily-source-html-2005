<html><header><meta charset="utf-8"><title>攀超級美洲豹　伊健隨時起飛</title></header><body><h1>攀超級美洲豹　伊健隨時起飛</h1><p>鄭伊健曾經在電影《風雲》及《三岔口》兩度與郭富城合作，《風雲》之後二人齊被指事業下滑，不過一套《三岔口》就令郭富城勇奪金馬影帝，起死回生。而接近七年沒有拍劇的鄭伊健最近回巢無綫，接拍以飛行服務隊為題材的劇集《隨時候命》，伊健在劇中乘着超級美洲豹直升機拯救傷者，劇集剛播出一周，口碑不俗，看來伊健大有機會憑《隨時候命》一劇拯救自己的事業。</p><p>無綫近日播出首部以政府飛行服務隊為題材的劇集《隨時候命》，接近七年沒接拍電視劇的伊健更擔大旗演出，並且負責唱劇集主題曲，雖然《隨》劇只播出一周，尚未看到收視成績，不過已獲得不俗的口碑，劇中飾演政府飛行服務隊二級空勤主任高可風的伊健，的確令人眼前一亮，看來此劇大有機會成為伊健的翻身作。</p><p>抗拒頻密做訪問</p><p>伊健表示一直與無綫關係良好，與《隨》劇的監製羅永賢更是識於微時，他說：「羅永賢係以前喺《430穿梭機》嘅助理編導，呢個題材冇人拍過，最緊要係自己都有興趣嘗試，而且我一直都欠TVB二十集劇。」&#13;<br> 在近年低迷的電影市道中，伊健已經算是片約不斷，不過其見報率實在偏低，多次於不同場合見伊健婉拒訪問，問他可會覺得自己不合時宜？他說：「我都知有啲藝人一日見三次人，但係我嘅性格唔係咁，冇咁多嘢發生，咪唔講。」</p><p>留意邵美琪演出</p><p>伊健在拍攝劇集時，經常要被吊上吊落拯救傷者，他在超級美洲豹直升機上的戲份，更是全劇演員中最多的，他說：「我嫌喺直升機吊落嚟嘅鏡頭少㖭，呢啲機會唔係咁易有，每次拍呢啲鏡頭都要向好多部門申請。」&#13;<br> 整個訪問中伊健都表現得很健談，不過當要他談及感情事時卻顯得有點不知所措，看得出他希望眾人將焦點放在他的工作上。&#13;<br> 「奪麵雙琪」事件曾經令三位當事人銷聲匿迹，一向我行我素的邵美琪現繼續參與電影及電視的演出，她更憑《PTU》奪得○四年度金紫荊最佳女配角，問伊健可有留意邵美琪一直以來的演出？伊健略為猶豫一會說：「有，佢係一個好出色嘅演員，亦有留意佢得獎嘅電影，真係做得好好。」&#13;<br> 早前有報道指伊健孤獨一人度過今年生日，之後更盛傳他與梁詠琪分手，幸好及後事件亦能得以平息。有人批評梁詠琪性感新形象缺乏可看性，不過伊健就仍然為女友平反，他說：「我嘅角度係欣賞嘅，雖然有批評，不過最緊要係可以同自己交代，實驗係咪失敗？都係觀點與角度，我好欣賞佢嗰份勇於突破自己嘅決心。」</p><p>為鍾嘉欣練英語</p><p>伊健與鍾嘉欣在《隨時候命》中合作而傳緋聞，他只好視此為宣傳，他說：「真係諗極都唔明點解會傳到緋聞，不過亦因為佢嘅鬼妹英語發音，令我同保怡更努力練習英語對白。」&#13;<br> 訪問當日記者帶來由模型店借出、價值二萬多元的AGUSTAA109直升機作拍攝之用，玩開模型直升機的伊健甚為讚賞，他說：「我玩過嗰架千幾蚊，體積細啲，而且係充電嘅，都可以飛到一兩分鐘，不過好易爛，要不停交學費，𠵱家冇玩啦。香港應該比較多人玩直升機，因為唔使跑道都玩到，飛機就要特定嘅場地先玩得。」&#13;<br> 撰文：卓美娟&#13;<br> 攝影：何國豪</p></body></html>