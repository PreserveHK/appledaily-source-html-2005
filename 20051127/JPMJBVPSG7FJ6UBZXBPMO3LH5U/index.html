<html><header><meta charset="utf-8"><title>菜肉魚之夜擦海上鮮：<br>火紅火綠冬菇亭鮮蟹益街坊</title></header><body><h1>菜肉魚之夜擦海上鮮：<br>火紅火綠冬菇亭鮮蟹益街坊</h1><p>呢排阿旺勁Hit，師奶阿姐晚晚對住佢個冬菇頭，睇極唔厭；其實除咗佢個冬菇頭，由1975年開始出現、現在買少見少嘅冬菇亭大牌檔一樣深得民心。冬菇亭嘅數目，視乎屋村人數而定，像沙角邨就有四個冬菇亭。不過，近年入舖的入舖，政府更有計劃取締冬菇亭，趁𠵱家尚未消失，好去回味吓喇！&#13;<br>記者：梁學文、黃婉冰&#13;<br>攝影：譚盈傑、林栢鈞、黃子偉、伍慶泉&#13;<br>Model：AllfromSalvador&#13;<br>鳴謝：L&amp;SWIGS（23840525）佐敦廟街188號地下</p><p>沙田排排坐&#13;<br>&#13;<br>1.金城　唔用養殖海鮮</p><p>沙田友話去顯徑邨一定要去趟金城，因為呢度嘅海鮮最出名，大蝦、肉蟹、東星斑，全是老闆才哥每日親自揀選。「我一定用由海中捕獲的海鮮，不會用養殖，毋須太花巧已很鮮味。」&#13;<br> &#13;<br> 金城小廚&#13;<br> 沙田大圍顯徑邨熟食廣場1-12號地下（26812212）&#13;<br> 營業時間：5:30pm-12:00mn</p><p>1﹒日賣20碟：糯米蒸蟹$88</p><p>炒香的糯米飯放上原隻新鮮肉蟹，猛火一蒸，鮮味盡入飯中，粒粒沾有蟹的鮮甜和糯米香，肉蟹大隻得來肉嫩鮮甜，一份足夠四人食用。</p><p>2.樂園　街坊飯堂糖水任𢳂</p><p>當初禾輋商場未有咁多食肆，這裏便成了街坊飯堂，即使後來開多好多間餐廳酒樓，街坊依舊捧場。而這裏的員工個個都要着制服，鮮紅色好搶眼，亦係呢度嘅特色。此外，還有自助糖水供應，認真照顧周到。&#13;<br> &#13;<br> 樂園大牌檔&#13;<br> 沙田禾輋邨街市大牌檔1號（26913933）&#13;<br> 營業時間：6:00pm-1:30am</p><p>2﹒日賣35碟：雀巢黃金蛋$38</p><p>這款黃金蛋其實係鵪鶉蛋同墨魚丸。先將鵪鶉蛋同墨魚丸炸一炸，再加鹹蛋黃炒勻。黃金蛋入口好重鹹香味，鵪鶉蛋香口，墨魚丸爽口，口感一流！</p><p>3.陳根記燒臘海鮮點心檔</p><p>82年開始營業，由幾張枱仔到𠵱家幾十張枱，唔經唔覺成二十幾年。呢度唔單止有一般大牌檔有嘅燒臘檔，每日由魚市場新鮮運到嘅魚呀蝦呀，還有埋特色點心檔㖭！&#13;<br> &#13;<br> 陳根記&#13;<br> 沙田禾輋邨街市大牌檔3至5號（26061390）&#13;<br> 營業時間：4:00pm-1:30am</p><p>3﹒砵仔焗魚腸$38</p><p>呢款菜式甚有大牌檔風味。魚腸洗淨後，就加入葱花、芫荽、油炸鬼同蛋漿等一齊焗，焗完香氣十足。焗魚腸用來送飯就最啱，葱花同芫荽好清香，蛋漿亦吸收咗魚腸嘅鮮味。</p><p>4.文苑椒鹽鮮魷勁脆口</p><p>文苑最出名係海鮮小炒同火鍋，每晚都坐滿人。去呢度最好揀露天座位，雖然周圍無咩靚景睇，但就可以感受吓地道嘅風情，零舍好味！&#13;<br> &#13;<br> 文苑&#13;<br> 沙田沙角邨熟食中心地下11號舖（26473696）&#13;<br> 營業時間：5:00pm-1:30am</p><p>4﹒日賣50碟：椒鹽鮮魷$40</p><p>屋企個火唔夠猛，一定炒唔到啲鮮魷咁乾身卜卜脆，椒鹽味夠香之餘，入口亦爽口彈牙，梗係啦，招牌菜喎！</p><p>5.新強記70"大電視送飯</p><p>呢度以潮州打冷同海鮮為主打，亦有碟頭飯，但最抵係飲啤酒，最平$12兩支大啤，重有70吋大電視坐喺邊都睇得咁清楚。天氣凍亦都唔使怕，因為有擋風帳幕，坐喺入面食都唔怕吹親。&#13;<br> &#13;<br> 新強記&#13;<br> 沙田隆亨邨熟食亭6號舖（26874468）&#13;<br> 營業時間：5:30pm-2:00am</p><p>5﹒日賣25碟：果皮泥鯭$48/例牌</p><p>淨係加果皮同葱花蒸，蒸魚後魚肉吸收果香，也可帶出泥鯭嘅鮮甜。做法雖然簡單，但味道好豐富。</p><p>6.新合興師徒拍檔合力炒</p><p>大廚兼老闆之一嘅明師傅，開頭只係想幫吓親戚手做幾晚，後來就放棄埋酒家副總廚個位，帶埋徒弟拍住上開檔經營。餐牌上有近200款小菜，而且每個月都會推出新菜式！&#13;<br> &#13;<br> 新合興大牌檔&#13;<br> 沙田新田圍熟食中心7-8號舖（26994991）&#13;<br> 營業時間：5:00pm-12:00mn</p><p>6﹒日賣75隻：泰式炒蟹$48</p><p>有三隻膏蟹係咪好抵呢，而且係用上秘製咖喱汁，再加蒜茸同指天椒，聽到都吸引啦！</p><p>7.金沙角創新油物炸爆口！</p><p>已有二十多年歷史的金沙角，餐牌上十款有六、七款都是油炸菜式，菜名頗得意，老闆娘劉小姐話全是她和大廚共同創出來的得意之作，「我成日周圍食或返大陸等地取經，我覺得油炸菜佐酒，好有大牌檔風味。」&#13;<br> &#13;<br> 金沙角&#13;<br> 沙田沙角邨熟食中心6號亭（26470902）&#13;<br> 營業時間：5:30pm-4:00am</p><p>7﹒日賣35碟：雀巢黃金蛋$38</p><p>這款黃金蛋其實係鵪鶉蛋同墨魚丸。先將鵪鶉蛋同墨魚丸炸一炸，再加鹹蛋黃炒勻。黃金蛋入口好重鹹香味，鵪鶉蛋香口，墨魚丸爽口，口感一流！</p><p>九龍灣之選：漢記　老闆大廚創意小菜</p><p>曾是鹿苑大廚的華哥，認為做大牌檔小菜不能太名貴，但又唔想客人食到厭，惟有在材料上，加入創意。&#13;<br> &#13;<br> 漢記小廚&#13;<br> 九龍灣啟業邨啟業街8號熟食亭（27960507）&#13;<br> 營業時間：5:00pm-2:00am</p><p>椒鹽脆骨腩$48</p><p>用脆肉鯇魚腩炸香再加椒鹽炒香，魚肉爽脆，食完口內還留有陣陣魚香。</p></body></html>