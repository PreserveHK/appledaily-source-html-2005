<html><header><meta charset="utf-8"><title>今日開倉：潮鞋Vans$99對老薑劈價</title></header><body><h1>今日開倉：潮鞋Vans$99對老薑劈價</h1><p>並非馬後炮，一早預咗阿姐攞硬最佳女主角獎，薑還是老的辣！正如波鞋界美國老牌Vans，出道40年玩極都是SlipOn、Sk8-Hi同OldSkool，但Fans固然一大班，就連MarcJacobs、Stussy、A.P.C.、Beams等都拉攏Vans搞Crossover，認真巴閉！難得今次Vans搞特賣，部份賣開$339-$379的款式賣$99，而Sk8-Hi同Chukka平得無咁多都有近6折，記者唔係Fans都睇到心郁郁！&#13;<br>&#13;<br>記者：招佩珊　攝影：伍慶泉&#13;<br>Model：Peggy&amp;Calvin@Salvador</p><p>OnCalvin：紅色OldSkoolClassic&#13;<br> 原價：$379&#13;<br> 特價：$99&#13;<br> &#13;<br> OnPeggy：紅×白色間條Era&#13;<br> 原價：$359&#13;<br> 特價：$99</p><p>40周年出新版06Era必紅</p><p>Vans香港代理Sales部經理哥哥話，出年Vans40周年，將會推出3-4款特別圖案的Era，實行谷紅呢款鞋咁話喎，於是，搶定對舊Era實無死。另外，OldSkool熱潮韌力依然持久，雖則勁減行列只得紅同紅白格兩種色，但男仔着紅色都OK，唔使日日着黑色咁悶。</p><p>日版Vans都係$99</p><p>唔知係自大定自戀，抑或要設計出更啱自己友腳形的波鞋，除Converse之外，㗎仔亦有幫Vans出日版，例如呢兩款V67同V72綁帶鞋款，Hit到連美國Vans都要跟番轉頭出番呢款綁繩布鞋，而今次冧價的屬於日本版。</p><p>SlipOnLo-tech鞋王</p><p>SlipOn深受潮人愛戴，皆因易配襯，花式選擇又多；不過，並非要着花喱碌Pattern先至夠搶眼，黃、橙、綠，還DieHard粉絲至愛的紅白格仔，簡直Sharp到震；愛低調顏色又想執筍貨，Sorry今次無你份！</p><p>Sk8-Hi男裝Size回歸</p><p>03年，Sk8-Hi紅到爆，潮人着、明星着（Eason、余文樂、Juno等），如今不復當年勇，但以其又扁又笨笨哋的外形，鞋頭夠笨唔夾腳着得舒服，加上又OldSkool，又勁玩多色，重有一大堆Crossover，點都唔會Out。代理哥哥話之前市面男裝Size的Sk8-Hi貨唔多，今個夏季先入番貨，咁快就冧價畀你掃，重等！</p><p>麖皮Chukka6折</p><p>純屬記者個人觀感，Chukka個款好鬼笨，顏色配搭唔及SlipOn同Sk8-Hi咁多變化，但話晒麖皮嘢，秋冬季實啱！</p><p>Vans波鞋特賣－HOSOPlace&#13;<br> 日期：即日至2005年12月4日&#13;<br> 付款方法：現金、EPS及信用卡&#13;<br> 時間：11:00am-10:00pm（太古城及旺角）；11:00am-10:30pm（將軍澳及青衣）&#13;<br> 地點：&#13;<br> 太古城中心2期地下008號舖（25686800）&#13;<br> 旺角新世紀廣場3樓325-326號舖（26289112）&#13;<br> 將軍澳新都城2期1樓1171-1174號舖（31945162）&#13;<br> 青衣青敬路33號青衣城1樓111-112號舖（24950038）</p></body></html>