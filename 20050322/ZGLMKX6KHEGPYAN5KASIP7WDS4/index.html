<html><header><meta charset="utf-8"><title>大型收集完成<br>股路縱橫：中油伺機突破</title></header><body><h1>大型收集完成<br>股路縱橫：中油伺機突破</h1><p>中油（香港）（135）將於下月派成績表（去年係4月15日），由於油價上升，預期盈利會有倍計增長，估計宣布前後，股價會有強勢表現。&#13;<br> 其實，唔單止盤數靚，中油重有好多對股價利好嘅因素，就係母公司中國石油天然氣集團（CNPC）（亦係中石油（857）的控股公司）一直以來都對中油好「照顧」，好多交易都有「明益」成份；除此之外，亦唔排除會有「私有化」嘅可能性。&#13;<br> 講番業績，中油04年度（12月結算）的上半年，獲利4.32億元，升38%，每股盈利9.11仙，中期每桶實現油價26.58美元。03年全年，中油獲利5.16億元，每桶實現油價24.31美元。&#13;<br> 以中油現時每年產量12000萬桶計算，油價每上升1美元，集團淨利潤可增加7000萬元。&#13;<br> 去年下半年，油價升幅更大，中石油去年全年實現油價係34美元（上半年30美元、下半年38美元），中油實現油價較低，保守估計全年應有31美元，即04年比03年上升約7美元，以此推算，中油盈利已可增加約4.9億元。&#13;<br> 中油04年盈利估約11億元，每股盈利22仙，現價PE只得6倍。踏入05年，油價再創新高（去到57美元），05年中油盈利應會再進一步，PE更低。&#13;<br> 過去4個月，中油走勢形成圓底，若由去年1月開始計，中油走勢更係「母子」式的大圓底，呢個係典型的收集形態，1.39元係圓底頂部阻力，若破位而上，而又有大成交支持，短線上升目標係1.66元，中線可見1.91元。&#13;<br> 以04年每股盈利22仙計，即使升到目標價1.66元，PE只係7.5倍；目標價1.91元，PE係8.7倍，重係好吸引。</p><p><spanclass>中信21世紀續有好料 &#13;<br> 中信21世紀（241）宣布，王軍已正式出任公司主席同執行董事，而有關公司的發展大計，亦已安排「411」大型發布會公布，聞說屆時除王軍外，重有好多「大孖沙」出席，除已收購的質檢網外，可能重有大「刁」會公布。質檢網籌備工作已進行得如火如荼，消息話月內可開通，日後收益會以億元計。&#13;<br> 21世紀公司輪（400）今日登場，市場又多1隻熱炒對象。&#13;<br> 郭兆誠</spanclass></p></body></html>