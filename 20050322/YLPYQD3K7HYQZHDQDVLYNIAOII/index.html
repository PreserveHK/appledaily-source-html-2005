<html><header><meta charset="utf-8"><title>數碼影音：<br>過兩關3部最新富士F10等你拎</title></header><body><h1>數碼影音：<br>過兩關3部最新富士F10等你拎</h1><p>數碼相機要吸引用家注意，不外乎講功能，同睇機身係咪靚仔，好似富士最新推出F10，雖然操作簡單，不過就刻意改善相片質素，最強係即使用上ISO400，仍可拍出幼滑非常嘅靚相，而機身用上簡約設計，內外都咁滑淨。今日《蘋果》就聯同富士送出3部F10，另加一部F455做二獎，想立即拍出滑淨相片，就要快啲答啱問題Fax返嚟。&#13;<br>&#13;<br>記者：許福合　攝影：林栢鈞&#13;<br>ImageGirl：Zoe</p><p>Profile</p><p>感光元件：600萬像素SuperCCDHR&#13;<br> 變焦：3倍光學、6.2倍數碼&#13;<br> 記憶卡：xD　LCD：2.5吋&#13;<br> ISO：80/100/200/400/800/1600&#13;<br> 電源：專用鋰電池&#13;<br> 體積：92×58×27mm　重量：155g</p><p>呢次送出嘅F10，機身都算輕巧細部，筆者尤其欣賞金屬味重嘅設計，見到實物同睇網上有好大分別，拎上手硬淨得多，而重量更只有155g，用家必定可用得極輕鬆。注重相片質素的用家，對富士感光元件SuperCCDHR應有認識，F10用上600萬像素級別，更特別從降低相片雜訊方面下工夫，最明顯係ISO感光值可用上1600，於民用級數碼相機中，絕對罕見！令到光線不足環境拍攝時，即使無腳架支援，仍然可拍出「唔手震」相片。高ISO值代價通常係雜訊即粒粒較多，一般DC通常去到ISO400就已經令人難以接受，而F10在用上ISO400拍攝，仍然可拍出滑滑淨淨相片，效果與一般相機ISO200接近，勁強。</p><p>2.5"大芒夠實用</p><p>大芒相機正大熱流行，F10亦唔輸蝕，用上一個2.5吋大芒，包保影相時睇得清清楚楚，無遺漏，加上畫面速度夠快，感覺同睇ViewFinder差唔多，夠爽快；F10更用盡大芒特性，設有一個特別拍攝模式，當按下「DISP」後，拍攝區會縮小4，將左邊空間空出來，顯示之前3張拍攝相片嘅小圖，方便用家立即比較，要玩駁相用家就最啱。變焦方面，具備標準3倍光學變焦，數碼更有6.2倍，加埋減輕震動功能，操作上都叫唔錯，不過最令人印象深刻重係開機速度，雖然鏡頭要伸出預備拍攝，但需時只要1.3秒，好似彈出嚟一樣，除咗夠快之外，耐力亦特別強，叉滿電後可拍500張相片（以CIPA標準），相當慳電。</p><p>F455&#13;<br>540萬像素輕巧DC</p><p>另外今日還會送出一部F455做二獎，F455一改以往同系列方形設計，用上540萬像素CCD，機背配備2吋芒，包埋個機座，睇相簡直一流，同時，F455更有3.4倍光學變焦及ISO80，都係此機優點之一。&#13;<br> &#13;<br> 富士&#13;<br> 查詢電話：24088663</p><p>遊戲篇</p><p>想得到呢部F10，只要闖過以下兩關，答啱問題Fax返嚟便可得一部F10（名額3名），二獎將可獲得F455（名額1名）。</p><p>第一關&#13;<br>估光圈</p><p>試睇睇以下相片，採用何種光圈設定值拍攝，提一提你，全部皆用上F10及ISO1600拍攝。&#13;<br> （提示：F2.8、F3.5、F4.0、F5.0）</p><p>第二關&#13;<br>答問題</p><p>1.F10可以拍攝出多少萬像素相片？&#13;<br> A.400萬像素　&#13;<br> B.500萬像素　&#13;<br> C.600萬像素&#13;<br> &#13;<br> 2.F10使用何種記憶卡?&#13;<br> A.CF&#13;<br> B.xD&#13;<br> C.SD&#13;<br> &#13;<br> 3.F10最高ISO值是多少？&#13;<br> A.ISO200&#13;<br> B.ISO800&#13;<br> C.ISO1600</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭3名參加者，各得大獎FinePixF10一部，之後1名參加者可得二獎FinePixF445一部。&#13;<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）&#13;<br> 5.得獎者將有專人通知。&#13;<br> 6.為公平起見，《蘋果日報》及富士員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p></body></html>