<html><header><meta charset="utf-8"><title>香港扒木槳點夠人鬥</title></header><body><h1>香港扒木槳點夠人鬥</h1><p>香港噚日雖然喺二百五十米小龍舟攞到港隊喺東亞運嘅第一個獎牌，不過班隊員攞獎之後卻個個愁眉苦臉；佢哋之後向傳媒大吐苦水話，澳門隊用嘅係幾千蚊嘅炭纖維槳，而香港隊用嘅就只不過係幾十蚊嘅木槳。所謂「工欲善其事，必先利其器」，唔怪得港隊喺龍舟比賽全部都輸晒畀人喇！</p></body></html>