<html><header><meta charset="utf-8"><title>　　陳太最近見過方曼生 - 李八方</title></header><body><h1>　　陳太最近見過方曼生 - 李八方</h1><p>麥當勞噚晚喺灣仔會展搞咗個兒童慈善餐舞會，城中好多善長都有出席，有啲嘉賓實行扮鬼扮馬，悉心打扮一番為舞會搞吓氣氛，當中最惹人注目嘅，要算係周啟邦伉儷，皆因佢哋套衫有龍有鳳，但睇落又似係西式禮服咁款，大玩中西合璧。&#13;<br> 而「香港良心」陳方安生，噚日亦有出席，並擔任主禮嘉賓。有行家問陳太，喺律政司司長黃仁龍決定為女模特兒彭楚盈案重開死因研訊後，最近有冇同兄長方曼生見面，陳太就不假思索咁答話「有」。跟住有人問佢哋喺見面時有冇講到有關嘅案情，陳太就顯得有啲尷尬，稍為諗咗一陣，就講話「平生不做虧心事，半夜敲門也不驚」，跟住就走人。&#13;<br> 八方心諗，經歷過唔少政治風浪嘅陳太，冇理由為咗呢啲小事而受到困擾，可能嗰十四個字都係佢咁多年嚟，做事嘅處事方式。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>