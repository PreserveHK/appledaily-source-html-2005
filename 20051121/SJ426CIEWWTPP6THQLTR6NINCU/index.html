<html><header><meta charset="utf-8"><title>向小旋風偷師<br>星級教室：Kenny面壁擊球腦筋急轉彎</title></header><body><h1>向小旋風偷師<br>星級教室：Kenny面壁擊球腦筋急轉彎</h1><p>關智斌（Kenny）甚喜歡打壁球，見他練波時有板有眼，球技不俗，原來Kenny兩年前曾與香港首席女子壁球選手「小旋風」趙詠賢較量，還向對方討教心得。Kenny謂打壁球要計算波的反彈角度，日子有功腦筋也變得靈活。</p><p>關智斌向來熱愛打壁球，日前他到中環一室內壁球場打壁球時，不斷左跑右跳，表現生猛，球技也算不錯。問Kenny為何會愛上打壁球時，他竟充當講古佬，介紹壁球歷史。</p><p>英國監犯發明</p><p>Kenny說：「做每項運動都應該先認識佢嘅歷史，打壁球嘅阿sir同我講，話壁球係十九世紀嘅英國監犯發明出嚟，監犯冇嘢做，咪喺監獄入面對住幅牆打波，就係咁樣打出嚟嘅，後來英國嘅士兵就將壁球帶到香港。我讀中二、三時開始打壁球，嗰時市政局有培育年輕球手嘅訓練計劃，我參加咗，於是就開始學壁球啦。」&#13;<br> 兩年前，Kenny在一個壁球活動中與曾奪亞運金牌的壁球好手趙詠賢碰頭，雙方因緣際會打了一場友誼波。Kenny表示那次是很好的經驗，更趁機向對方偷師，他笑說：「我最記得自己跑到索晒氣，但我梗係輸啦，結果係二比一。」</p><p>訓練靈活身手</p><p>Kenny又謂打壁球除了對練氣很有幫助外，亦可訓練身手，他說：「打壁球一定練到氣啦，不斷喺場內跑來跑去，成日要急停、快步、疾步，而且練到個人好專注，因為個波咁細，打中之餘重要識得計算波嘅反彈角度，所以個腦都要轉得快。」&#13;<br> 採訪：朱倬誼　攝影：葉君海</p></body></html>