<html><header><meta charset="utf-8"><title>千嬅撐吳彥祖「H5N1咁勁點會叫雞」</title></header><body><h1>千嬅撐吳彥祖「H5N1咁勁點會叫雞」</h1><p>楊千嬅力撐好友吳彥祖，表示不信對方北上尋歡，並笑說：「𠵱家H5N1咁勁，佢又點會去叫雞呀，佢咁錫身一定唔會接觸啲家禽家畜啦。」</p><p>日前有周刊拍到吳彥祖於北京一夜店尋歡，前晚楊千嬅、容祖兒、陳奕迅（Eason）、林海峰（Jan）及古巨基等人，於灣仔會展擔任《麥當勞世界兒童日音樂會》表演嘉賓，曾與吳彥祖傳出緋聞的楊千嬅表示絕對不相信該報道，因為她認識的吳彥祖對工作認真、對女友尊重，她說：「係唔係電影宣傳咋，呢單嘢真係好難叫人相信囉，佢咁錫女朋友一定唔會咁做，而且佢又唔係儍人一定唔會走去做儍事。」</p><p>城城回敬林海峰</p><p>千嬅更笑說近日禽流感肆虐，故對方一定不會向禽流感衝着去，她說：「𠵱家H5N1咁勁，佢又點會去叫雞呀，佢咁錫身一定唔會接觸啲家禽家畜啦。」&#13;<br> 阿Jan日前指郭富城的金馬獎影帝獎座來早了，阿Jan稱城城於日前曾致電給他，他說：「城城都有打電話畀我呀，我同城城、小美識咗咁多年，邊啲嘢講真邊啲講笑佢哋知㗎啦。」最後問到阿Jan與城城的談話內容，他笑說：「佢話有機會再合作，重叫我個膊頭再努力啲，遲啲就可以超越佢嘅成就。」</p><p>「阿嬌儍人有儍福」</p><p>另外，日前本報報道指鍾欣桐（阿嬌）炒樓勁賺二百多萬，祖兒亦有恭喜對方，她說：「見到阿嬌就等於見到個豬頭，佢𠵱家發到豬頭咁，我都有恭喜佢，我知佢都唔係呢方面嘅專業，儍人有儍福。」祖兒表示不會出售跑馬地的風水屋，暫時她只會出租。&#13;<br> 採訪：李珮　攝影：陳偉權</p></body></html>