<html><header><meta charset="utf-8"><title>　　鄭家富爭路線圖免迷途 - 李八方</title></header><body><h1>　　鄭家富爭路線圖免迷途 - 李八方</h1><p>無國界醫生年年都會搞野外定向比賽，今年就搵咗民主黨嘅鄭家富、民建聯嘅李國英、同埋代表醫學界嘅立法會議員郭家麒組成名人隊參賽。上年都玩過嘅阿富就話，玩野外定向令佢體會陳主教所講，原地踏步好過民主散步，如果冇路線圖就亂咁行，最後只會行錯路，咁不如坐定定唔郁好過。阿富又話，體會咁深都係因為佢上年同屋企人組隊玩，初時以為好easy，點知去到第二個檢查站就迷路，認真失威。但如果點都要行落去，最好都係用民主表決決定行東定行西，咁樣行錯路至少冇得賴！&#13;<br> 唔知係咪嫌阿富渣、順便撐埋政府個方案，李國英就暗寸佢話，只要知道個目標喺邊，有目標就唔會行錯路咁話。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>