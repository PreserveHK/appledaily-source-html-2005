<html><header><meta charset="utf-8"><title>精打細算：秋冬燉湯便宜材料同樣滋補</title></header><body><h1>精打細算：秋冬燉湯便宜材料同樣滋補</h1><p>秋冬來臨，最好來一碗滋潤湯水。以燉湯知名的老字號蛇王芬新一代掌舵人吳立星姿，公開家傳煲湯水心得，提醒消費者湯料不在乎價格，十元八塊材料燉出來的靚湯，滋補功能絕對媲美貴價燉湯。主婦若動輒加入貴價材料如人參等，反而容易虛不受補，弄巧反拙。&#13;<br> 吳立星姿年紀輕輕卻深信湯水養顏之道，其店舖每天都有不少中環白領族來買燉湯，但她說消費者若有時間，不妨在家中DIY煲湯，價錢更便宜。</p><p>太多材料功效相沖</p><p>她舉例指，一人份量的蘋果雪梨燉豬𦟌湯，只需一粒蜜棗、五錢南杏、三錢海底椰、四分一個蘋果、四分一個雪梨及五両豬𦟌，成本約十三元，但已極滋潤。煮法是先將肉用開水汆兩三分鐘去血水，接着將所有材料放入燉盅，隔水用猛火燉兩小時，再以中火燉一小時：「燉湯特別好味滋潤，但要睇火，唔夠水要加水；煮畀自己或者屋企人，梗係要用心啦！」她說因應個人口味，花心思轉用其他水果如木瓜，效果一樣好。&#13;<br> 「有啲人以為煲湯放愈多料愈好。」但她指湯料約佔燉盅一半或湯煲三分之一已足夠：「太多材料，材料之間嘅功效同味道可能會相沖。」她建議可多用百搭材料如補氣而不燥的黨參、百合、花膠、南杏等，「雖然好多人南北杏一齊用，但北杏太燥。」&#13;<br> 她說別以為貴價湯料一定滋補，如人參雖補身，但除非身體極虛弱，否則不宜多吃，「成日飲嘅家居湯水，都係以性質平和嘅材料為主。」她又說，「記住啲湯放小小鹽就夠，如果之前醃一醃啲肉最好；重有個秘訣，就係放少少冰糖重好味。」&#13;<br> 記者：翁煜雄&#13;<br> 本欄請來各行各業名人講解他們最熟悉的產品，並向讀者提供消費心得，逢周一刊出。</p></body></html>