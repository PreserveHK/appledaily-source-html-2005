<html><header><meta charset="utf-8"><title>林燕妮遺憾未做霑嫂</title></header><body><h1>林燕妮遺憾未做霑嫂</h1><p>林燕妮日前接受港台錄音訪問時，講到自己因為體內分解唔到嘅蛋白質積聚，個人先至會咁腫，呢幾年佢兩個細佬同爸爸先後去世，佢認為人生中最大嘅遺憾就係太早同屋企人分手。對於相戀十四年嘅黃霑，佢話覺得對方應該畀佢一個名份，但佢都唔羨慕霑叔畀咗一個名份畀Winnie，因為霑叔最輝煌時候都同咗佢一齊。</p></body></html>