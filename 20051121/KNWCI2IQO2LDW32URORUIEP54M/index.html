<html><header><meta charset="utf-8"><title>湯盈盈事先張揚李笑好加價</title></header><body><h1>湯盈盈事先張揚李笑好加價</h1><p>李克勤、湯盈盈、徐子淇、李彩華和吳嘉龍昨日在大埔超級城出席一個聖誕節活動。</p><p>「希望佢識聽」</p><p>剛憑《阿旺新傳》演李笑好一角拿到台慶「最佳女配角」獎的湯盈盈，因迷路而遲到，她說：「我預早一個鐘出門口，但我兜錯路去咗上水，重唔識路要搵朋友求救。你哋唔好寫我遲到啦！」湯盈盈又表示因李笑好「帶挈」而令工作量增加，至於會否加酬勞，她笑言：「好多人都係搵李笑好做嘢，加唔加就要問番佢，如果係搵李笑好可能會收貴啲！」&#13;<br> 克勤主持的節目《殘酷一叮》在台慶得了兩獎，對於好友梁榮忠於台慶當晚，不斷被人嘲笑他與朱慧敏車廂激吻一事，克勤說：「喺呢段時間佢（梁榮忠）有心理準備嘅，少少挖苦在所難免，又唔係惡意，希望佢識聽啦！」&#13;<br> 採訪：王連連　攝影：何國豪</p></body></html>