<html><header><meta charset="utf-8"><title>　　水務署長乘機認叻 - 李八方</title></header><body><h1>　　水務署長乘機認叻 - 李八方</h1><p>灣仔稅務大樓早前發現女屍單案至今未破，嚇到樓上樓下以至喺附近入境事務大樓嘅女士都膽戰心驚。八方日前撞到水務署署長高贊覺，佢話好彩當初佢堅持要搞好出入辦公室嘅保安系統，𠵱家啲同事都讚佢高明咁話。&#13;<br> 原來水務署嘅辦公室位於入境事務大樓四十八樓，早前都覺得佢哋間大樓太多閒雜人等出出入入，唔係幾安全，於是就決定要認證件，雖然好多女士都話刷卡唔方便，但係高署長就力排眾議，要每人喺門口刷一刷張卡先可以出入。&#13;<br> 女士嘅意見當然係反映事實，因為佢哋實在係太多卡，好唔方便，但係凡事都係比較嘅啫，邊個諗到會發生女屍案？自此之後，大家都讚署長好嘢，有先見之明。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>