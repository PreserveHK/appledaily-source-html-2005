<html><header><meta charset="utf-8"><title>馮仁昭四圍超：Stephy桃花旺累梁炳罰企街</title></header><body><h1>馮仁昭四圍超：Stephy桃花旺累梁炳罰企街</h1><p>黃柏高（Parco）有份投資嘅電影《殺破狼》上個星期五首日上畫，電影公司當日重喺銅鑼灣紐約戲院舉行咗一場優先場，Parco同埋佢旗下嘅藝人梁漢文（梁炳）、鄧麗欣（Stephy）同楊愛謹（Miki）就齊齊入場睇戲，聽講套戲嘅反應都唔錯，單係首兩日嘅票房已經有一百四十萬，重未計周末嘅午夜場票房。</p><p>Fans蜂擁拍照</p><p>喺散場嘅時候，有班fans睇見梁炳同Stephy並排而行，重以為佢哋兩個拍拖睇戲，後來見到尾隨嘅Parco同Miki，先知原來一場誤會。三位年輕偶像嘅出現，自然有唔少fans要求佢哋合照，馮仁昭見成班人排排企，喺條街度足足搞咗成十幾分鐘先上到車，要梁炳喺一邊呆等。&#13;<br> 一向桃花極旺嘅Stephy，事後被問到差啲又俾人屈同師兄傳緋聞，佢就表現得一臉無奈，Stephy重話：「我哋幾個專登約埋Parco嚟睇戲嘅，幫Parco睇吓啲觀眾反應。」</p></body></html>