<html><header><meta charset="utf-8"><title>包立賢未定蜜月地點</title></header><body><h1>包立賢未定蜜月地點</h1><p>喺中電做了6年嘅包立賢（圖），原來剛畢業時最想做記者，但當時已經成家，兒子又剛剛出世，需要有較高及較穩定嘅收入，所以選咗會計，入咗安達信。包立賢話：「我爸爸對我選擇嘅職業無乜要求，佢只係要我完成學業……𠵱家我都係咁樣對我嗰四個仔。」四個仔當中，有兩個已完成學業，其中一個仔的女朋友在英國《彭博資訊》做記者，可算係為包立賢圓咗一個未完的心願。&#13;<br> 想當年，包立賢喺劍橋大學及哈佛商學院畢業，80年代初投身能源業，喺一家加拿大銀行做北美項目財務顧問主管。95年起轉為替亞洲區能源客戶服務。及後加入施羅德集團，最後升至集團亞太區公司財務顧問駐港主管，到2千年時就加入咗中電。&#13;<br> 包立賢話喺過去20年來除了中電股票外，從未買過其他股票，主要係因為以前做會計師時，買股票有好多限制，惟有投資基金，到𠵱家佢主要嘅投資亦都係基金。&#13;<br> 剛喺9月再婚的包立賢，一臉幸福。佢話下半年工作排得密密麻麻，相信要到新年時才可以補度蜜月，但就重未定到去邊度享受二人世界。</p></body></html>