<html><header><meta charset="utf-8"><title>一味窩輪：國壽擺擺吓低買3487</title></header><body><h1>一味窩輪：國壽擺擺吓低買3487</h1><p>是日恒指高低波幅112點，最威時升過50點，最唔威時跌過62點，埋單升33點。即巿做「高買」者，即係恒指高升時買C輪（博個巿起多一啲），或低位時買P輪（博個巿繼續回落），則做埋輪蟹。&#13;<br> 仍係昨日嗰幾句，個巿反覆，咪做「高買」。&#13;<br> 國壽C輪3487：國壽（2628）高低相差3格，收5.70元，跌1格，首3季經營數據見得人，估計再大跌機會唔大，要大升亦唔容易，最大可能就係擺擺吓，上落三兩格。吼住國壽擺落些少之時，買C輪，正股彈升一兩格之時，揸輪已經有肉食。&#13;<br> 國壽C輪正印之選係3487，明年2月初夠鐘，輪價41仙，溢價5.4%，槓桿率13.9倍（有效8.4倍），引伸波幅28.4%。&#13;<br> 聯想C輪9314：花旗點中聯想（992），聯想收3.825元，升4.8%，破上次高位，做咗阿1恒指股。&#13;<br> 搵聯想C輪炒，好少選擇，勉強得隻9314，明年4月上旬夠鐘，輪價88仙，溢價2.7%，槓桿率4.3倍（有效3.8倍），引伸波幅33.8%。不過，正股已升咗唔少，隻輪槓桿率又有限，做嘢都要諗諗先。&#13;<br> 其他聯想C輪，交投普遍唔得。&#13;<br> 章盛</p></body></html>