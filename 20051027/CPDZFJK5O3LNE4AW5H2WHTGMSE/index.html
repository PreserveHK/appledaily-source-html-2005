<html><header><meta charset="utf-8"><title>廚師帽坐廁</title></header><body><h1>廚師帽坐廁</h1><p>呢個坐廁合埋蓋嘅時候，外形成頂廚師帽咁，唔打開佢分分鐘重會以為佢係張櫈仔！佢個名叫做Purist，水箱設在坐廁底部，幫你慳返唔少地方。廁板重係油壓式設計，就算你夜半偶然失手，廁板都唔會「啪」一聲跌落嚟，咁就唔怕嘈醒屋企人啦！</p><p>售價：$43,350&#13;<br> &#13;<br> 售賣點：ArnholdDesignBoutique（25297489）&#13;<br> 灣仔皇后大道東59號東美中心101室</p></body></html>