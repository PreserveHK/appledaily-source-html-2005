<html><header><meta charset="utf-8"><title>SpeedMP13.6"大芒PMP直錄電視</title></header><body><h1>SpeedMP13.6"大芒PMP直錄電視</h1><p>呢期潮玩PSP睇片！不過自己壓片又太麻煩，要麼網上BT？唔好嘞！&#13;<br>以MP3聞名於香港腦場嘅Speed，最近都追住呢個睇片氣勢，推出首部3.6"大芒PMP──MP1；第一眼望落觀感，雖則MP1個3.6"芒未及PSP個4.3"16:9芒咁大，不過靚玩TFT，解析度亦達320×240，感覺都係好清好細緻！相對一般腦場掛名PMP機仔，真係冇得揮！機身記憶體好少，內置只有256MB，真係聽MP3都未夠喉！好彩配置有SD卡插槽，唔夠使可以自己加！&#13;<br>咩話？肉赤？MP1最高可支援1GBSD卡，須知現時腦場已經賤鬥到1GBSD?$500左右，相對早期玩PSP嘅玩家，上千蚊買條同容量嘅「短的」，真係抵玩好多；而且家陣好多DC都係行SD卡，「1」卡兩邊用，絕對合乎經濟效益。&#13;<br>MP1另一不得不提功能，就係除咗用USB過片，佢重有一個AV-In?Out功能，插電視播就固然過癮啦！駁AV-In直錄電視節目，重即時壓為MPEG4影片，方便有如HDD錄影機，咁就唔使下下網上BT咁危險啦！MP1其他功能還包括有MP3播放、數碼錄音、電子數碼相簿（只對應JPEG）等，一機幾用都算抵玩！	&#13;<br>&#13;<br>記者：朱崇德</p><p>Profile</p><p>顯示屏：3.6"TFTLCD&#13;<br> 解析度：320×240&#13;<br> 記憶體：內置256MB&#13;<br> 記憶卡：SD卡&#13;<br> 影片格式：ASF、AVI、MOV&#13;<br> 音樂格式：MP3、WMA&#13;<br> 喇叭：5mW+5mW&#13;<br> 尺寸：79×106×17mm&#13;<br> 重量：145g（連內置電池）&#13;<br> &#13;<br> 泰林（23888221）　&#13;<br> 地址：九龍彌敦道310號</p></body></html>