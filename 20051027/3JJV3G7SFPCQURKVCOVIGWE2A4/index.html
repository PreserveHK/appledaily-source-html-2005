<html><header><meta charset="utf-8"><title>菜肉魚之食住上：油浸4粒鐘鴨髀混醬沙律</title></header><body><h1>菜肉魚之食住上：油浸4粒鐘鴨髀混醬沙律</h1><p>古巴是加勒比海上最大的島國，至1902年取得獨立之前，四百多年來由法國和西班牙輪流統治。因此古巴的飲食或者是生活文化，都深受兩國的影響。今日請來古巴和西班牙型男來試試在蘇豪區新開的古巴菜，發覺原來佢哋最愛混醬食，咁先至夠惹味喎！&#13;<br>記者：梁學文&#13;<br>攝影：周旭文</p><p>甜味多嚟自水果味</p><p>古巴是一個亞熱帶的國家，當地人的口味是甜甜辣辣。正因為加勒比海盛產海鮮，所謂「靠山食山，靠水食水」，古巴人喜歡用海鮮做材料。古巴型男Jun說：「喺我家鄉好多人都鍾意用海鮮做材料，好多菜都用海鮮做。同埋我太婆曾被西班牙統治過，所以好多菜式都有些少當地風味，好似個海鮮湯咁，做法就有啲似西班牙菜喇！」除了喜歡用海鮮做材料外，熱帶水果都是古巴人常用的材料，菜式中的甜味多數是來自熱帶水果的。為了要保留傳統的口味，所以大部份材料均是入口貨。</p><p>好似返番古巴街頭</p><p>古巴每個家庭都有他們獨有的醬汁及獨門秘方。西班牙人Sam雖然不是古巴人，不過他曾到古巴居住，他說：「我喺古巴住過一排，去探我啲friend嗰陣我一定要試佢哋屋企做嗰啲醬，個個屋企都唔同，就算係同一款醬，都有唔同味道。佢哋啲醬汁多數都好spicy，但係好惹味。」這裏的外籍廚師Jamie，就嘗試跟住秘方做出不同的醬汁，他會用不同的醬汁配不同的食物。回看餐廳的裝修，Jun和Sam都同樣覺得，呢度好似返番古巴街頭，特別是門口的位置，用上白色的石柱，跟古巴當地沒兩樣。</p><p>古巴醬　5條A</p><p>（左至右）&#13;<br> Chipotle汁：&#13;<br> 用來點三文治就最適合，有煙熏味。&#13;<br> &#13;<br> 麻油香料醬：&#13;<br> 食雞同薯條點呢個醬都唔錯㗎！&#13;<br> &#13;<br> 麵包醬：&#13;<br> 當然是用來點麵包，味道有些少辣帶鹹。&#13;<br> &#13;<br> 番茄青椒醬：&#13;<br> 醒胃，吃沙律時就更相得益彰。&#13;<br> &#13;<br> 墨西哥紅椒醬：&#13;<br> 最辣，跟肉類就最相襯。</p><p>木瓜鴨肉乾沙律$65&#13;<br>混咩醬：番茄青椒醬</p><p>古巴人喜歡做肉乾，做法有點似法式鴨髀。廚師先以鴨油浸鴨髀，浸4小時讓鴨髀入味，然後就拆肉起骨。鴨肉乾完成後就會混入木瓜粒和牛油果粒等，再淋上木瓜汁就完成。有很重的木瓜味道，鴨肉乾入口即化。</p><p>八爪魚薯餅沙律$72&#13;<br>混咩醬：番茄青椒醬</p><p>廚師先燒一燒八爪魚，然後加入白酒醋醃製，薯餅就加入來自古巴的雜菜一齊煎，加入雜菜入口較爽口。八爪魚用白酒醋醃過，酸酸哋好醒胃。</p><p>古巴扁三文治$78&#13;<br>混咩醬：Chipotle汁</p><p>古巴人吃三文治愛將它先壓扁，點一點醬汁然後放入口。這款三文治有煙肉、豬肉、芝士和青瓜等，吃時一定要點汁，會有一份煙熏味，不過醬汁都頗辣。</p><p>燒菠蘿豬扒$145&#13;<br>混咩醬：麻油香料醬</p><p>豬扒先用香草醃然後燒，豬扒的外皮香脆有香草味，伴以水果豬扒的肥膩感全消，最好連菠蘿一起吃，香草和鮮果味更好。</p><p>古巴燒春雞$160　&#13;<br>混咩醬：麻油香料醬</p><p>這款古巴燒春雞要先用香料醃一日，人客落單後才放入爐焗，上碟前廚師會再煮一煮醬汁淋上面，燒春雞入口有豐富的香料味道，番茄中會釀入古巴人愛吃的沙葛，好地道。</p><p>型男都話正</p><p>Havana（25459966）&#13;<br> 地址：中環蘇豪伊利近街35號地下&#13;<br> 營業時間：12:00nn-2:00am&#13;<br> 座位：60個</p></body></html>