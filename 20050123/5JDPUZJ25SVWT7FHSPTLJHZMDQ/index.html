<html><header><meta charset="utf-8"><title>150星探鬧市選角<br>4500少女明星夢爆發</title></header><body><h1>150星探鬧市選角<br>4500少女明星夢爆發</h1><p>星皓電影公司昨日為六大影帝拱照一名女新人的電影《阿嫂》搞噱頭，在旺角、銅鑼灣和尖沙嘴三個地區舉行招募女主角活動。電影公司請來一百五十名少女星探負責發掘新人，每人各負責發掘三十名有潛質的少女，一天之內便製造了四千五百個明星夢。</p><p>星皓電影公司將於三月開拍電影《阿嫂》，該片屬意由六大影帝梁家輝、劉燁、任達華、黃秋生、秦漢和曾志偉參演，但片中第一女主角「阿嫂」一角尚未找到合適的人選。昨日電影公司派出一個少女星探團，分別在旺角、銅鑼灣及尖沙嘴發掘「女主角」，這一群為數一百五十人的青少年星探，穿上紅色制服，每人需發掘三十名新人才算完成工作，估計一天之內星皓便可找出四千五百名新人，再從中找出最合適的人選。<br> &#13;<br> <spanclass>妙齡少女 &#13;<br> <spanclass>要求樣子甜美眼大大 &#13;<br> 該片監製鄭丹瑞（阿旦）與導演黃精甫昨日齊齊現身旺角百老匯戲院，阿旦說：「今次為《阿嫂》呢部戲搵女主角，做法係參考日本原宿街頭星探嘅做法，日本嘅星探着晒整齊制服，喺原宿街頭擺晒攤檔搵新人，我覺得幾好，所以返嚟香港就用番呢個方法去搵新人。&#13;<br> 「我哋今日喺旺角出發去搵，百五人兵分三路，分別喺旺角、銅鑼灣同尖沙嘴啲街道搵女仔，主要針對十六至二十歲、身高五呎四吋左右同能講流利廣東話嘅少女，個樣要甜美可愛同眼大，之前我喺Model公司見過唔少新人，可惜始終搵唔到一個合適嘅。」</spanclass></spanclass></p><p><spanclass>星探落力 &#13;<br> <spanclass>發掘新人當選有獎金 &#13;<br> 而在今次招募行動中，發掘最終被選中新人的星探，將可獲得一萬元獎金，阿旦說：「如果個星探發掘嘅女仔做唔成女主角，但畀星皓簽咗，咁個星探都可以得到一千蚊獎金。」而昨日每位星探的日薪為三百元。&#13;<br> 昨日所見，三區中以旺角的少女質素較理想，其中一位堪稱旺角之花的陳小姐，除樣子甜美外，在鏡頭前亦表現得落落大方，原來她之前曾為電影《大無謂》試鏡，現年十五歲就讀中三的陳小姐說：「我覺得自己都識做戲，因為我曾經參加話劇演出，之前曾為《大無謂》套戲試鏡，但最終搵咗其他人演出。」<br> &#13;<br> <spanclass>漁翁撒網 &#13;<br> <spanclass>標致女冷漠拒留電話 &#13;<br> 而現年二十二歲的Emily雖已超齡，但星探一樣邀請她登記資料，她接受訪問時說：「雖然佢哋只係想搵十六至二十歲嘅女仔，我算超齡，但如果佢哋搵我去試鏡，我一樣會有興趣去。」&#13;<br> 其實三路星探昨日在鬧市中均似漁翁撒網，任何一位有興趣入娛樂圈的女孩子都可以登記。不過記者發現樣子較標致的女孩態度都比較冷漠，一般都不願留下聯絡電話給星探。另外，有一位就讀中二的十四歲女孩竟然連梁家輝是誰也不知道，對黃秋生的印象也很模糊。&#13;<br> 此外，由於片中女主角十分年輕，故在銅鑼灣搜尋女主角的星探大都找來求學中的少女登記，但質素非常參差。至於尖沙嘴區所發掘的新人質素亦一般，一位十六歲的女孩子說：「我都未知係乜嘢事，不過留低電話畀佢哋冇乜所謂。」&#13;<br> 採訪：陳月萍、胡比</spanclass></spanclass></spanclass></spanclass></p></body></html>