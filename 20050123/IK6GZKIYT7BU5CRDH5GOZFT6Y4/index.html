<html><header><meta charset="utf-8"><title>改裝車：<br>重裝甲Prado日爬千公里</title></header><body><h1>改裝車：<br>重裝甲Prado日爬千公里</h1><p>鍾意登山涉水的朋友，一定鍾意揸住架四驅車呢度去嗰度去，就好似車癡馬大立，曾經揸車由希臘的奧林匹克走到去中國的萬里長城。今年在農曆新年期間，他又再準備揸車上雲南，由於每日平均要行走幾百甚至過千公里路，所以便把一架97年版的PradoLandCruiser90愛驅重頭改裝，令它適合作長途旅程。&#13;<br>&#13;<br>記者：曾順珍　攝影：陳偉強</p><p>升高50mm鋼板打底</p><p>和馬大立一起揸車由飛鵝山走到清水灣拍照，沿途他揸得極慢，很難相信一架改裝得有型有款的Prado，竟然以每小時五十公里速度走在西貢的山路上，他解釋話已怕了被警察抄牌。雖然這架Prado是97年版本，但保養得極好，添置的補品很多，全部都是馬大立在農曆新年期間到雲南旅行所需，例如為了應付崎嶇的山路，將車身升高了50mm，全個車底連車尾、油缸，用了四塊DAKAR鋼板作保護，又加添兩個差速鎖，令架車成為一架真正四輪驅動的Jeep王。</p><p>增置象鼻泵把腳踏</p><p>由於到雲南途中會上河流溪澗，所以馬大立在車身上加上一個防水裝置（象鼻），令河水不會倒流入機件。為了應付長途旅程關係，它在車頭和車尾都加上ARB和DAKAR泵把，咁就唔怕車頭車尾受嚴重碰撞。&#13;<br> 就連車邊都配上COBRA腳踏，除方便踏上車廂外，還有防撞用途，確保爬山時不會被旁邊的石頭陷凹車身。車尾的樓梯都是DAKAR的鋼梯，還有防跣功能，方便擒上擒落，車頂亦裝有一個好輕的鋁金屬架，以便擺放所有日用品。</p><p>加裝HID射燈火力猛</p><p>在山區路上，照明系統變得極為重要，馬大立除了在車頂上安有一排霧燈和遙控燈外，更在車頭加裝一對日本HID射燈，每盞火力足有7盞家具用的小太陽燈的威力；車尾樓梯上亦裝有一盞明亮的後波燈，可以在晚間清楚看到車後事物。&#13;<br> 「要揸車到大陸旅行，一定要搵一架馬力大嘅車，就好似3000cc以上嘅Jeep，因為每日行最少幾百至一千公里路，馬力細嘅車就吓吓要谷盡副偈，好傷㗎！另外要裝上大泥擋，咁啲細石仔就唔會咁易打到車尾。當然要帶埋接收能力強嘅對講機啦，因為要跟其他同行嘅車保持聯絡，方便照應嘛！」</p><p>馬大立'sPrado部份改裝清單</p><p>OME避震連升高	$12,000&#13;<br> DAKAR底板（4塊）	$11,100&#13;<br> 4×4Engineering防傾桿（2條）	$7,000&#13;<br> SFW1合金胎軨	$14,000&#13;<br> airtec防水裝置	$3,200&#13;<br> KOITOHID射燈（一對）	$9,500&#13;<br> ARBSAHARA頭泵把	$11,800&#13;<br> DAKAR尾泵把	$4,800&#13;<br> COBRA車身腳踏	$7,800&#13;<br> AIBA行李架	$7,500&#13;<br> DAKAR尾梯	$4,200&#13;<br> IPE後波燈	$780</p><p>車頭由頂改到底</p><p>車尾載滿四驅補品</p><p>內櫳襯番越野Feel</p><p>呢部超級越野Prado（3400cc，V6引擎）唔單止注重外表，其內櫳設備亦配合車身裝置，實行內外合一，應付過千公里崎嶇之旅？NoProblem啦！</p></body></html>