<html><header><meta charset="utf-8"><title>吳松街舖沽550萬</title></header><body><h1>吳松街舖沽550萬</h1><p>年尾舖市靜上加靜，大刁都等出年，反而二線區幾百萬嘅貨仍有人吼，美聯就撈到單。蔡文耀話，佐敦吳松街四十五號地舖，八百呎，投資者用五百五十萬買入，六千幾蚊呎，個價唔差。&#13;<br> 租客賣酒，月租兩萬回報四厘幾，租咗好耐租金穩定。&#13;<br> 美聯話，呢條「特色街道」，係新興食肆街，滙聚各式餐廳，夠出名，人流旺，相信嚟緊租金有理想升幅，所以吸引投資者。</p></body></html>