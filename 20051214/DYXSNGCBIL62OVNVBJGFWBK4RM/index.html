<html><header><meta charset="utf-8"><title>Twins分工炮製甜蜜聖誕</title></header><body><h1>Twins分工炮製甜蜜聖誕</h1><p>聖誕節就快到，原來Twins都愛搜購聖誕禮物送給親友，早前Twins為化妝品牌BIOTHERM拍攝新一輯水晶公主造型相時，趁空檔努力地為聖誕佳節做準備。二人更仔細分工，由蔡卓妍（阿Sa）包禮物，鍾欣桐（阿嬌）則寫聖誕卡。</p><p>畫公仔表關懷</p><p>阿嬌最愛在聖誕卡畫上不同的圖案，她說：「我覺得喺張卡上畫公仔，係對朋友嘅關懷同親切愛意最好嘅表達方法。」&#13;<br> 最愛包禮物的阿Sa則說：「以前細個時，我最鍾意將啲禮物紙包完再拆開，又再包過，可以玩一大餐。」&#13;<br> 而今次的廣告為了配合水晶公主造型，廣告商更特別設計了兩款充滿浪漫情懷的頭飾，令阿Sa及阿嬌愛不釋手。</p></body></html>