<html><header><meta charset="utf-8"><title>電腦新產品：FUJITSUI玩聖誕大平賣<br>LifeBookC1321$9,998高玩P-M照燒DL</title></header><body><h1>電腦新產品：FUJITSUI玩聖誕大平賣<br>LifeBookC1321$9,998高玩P-M照燒DL</h1><p>講到出Notebook！大部份「實際用家」都本住唔求花巧、只求有機用；腦場Sales話呢類客好多「自動投案」揀FUJITSU；不過去到機價現實，同一般「台灣仔」甚至「香港製造」，係過萬蚊同6、7千搞掂嘅分別，實在冇辦法唔叫一般買機族向「現實」低頭！不過FUJITSU今個星期新返一部LifeBookC1321，竟然放低身段，以P-M740（1.73GHz）加15.4"大芒的高規格，平價開賣$9,998！對一眾Notebook準買家嚟講，絕對係一份及時的「聖誕禮物」！&#13;<br>&#13;<br>記者：許福合&#13;<br>攝影：伍慶泉</p><p>低位玩P-M740</p><p>一般嚟講，買電腦最主要都係睇粒CPU嚟定高下，以Intel平台為例，通常平價機都會以Celeron做大腦，有一定效能表現同時，價錢亦定得比較吸引，以最近東芝M50為例，就以平價做賣點，採用CeleronM7301.5GHz，價錢就定喺$8,990；相比於今次富士通C1321賣$9,998，多咗大約1千蚊，不過就用上具Centrino技術嘅PentiumM740處理器，工作到打機都會比Celeron爽快！</p><p>15.4"大芒顯示</p><p>用上PentiumM級處理器，基本上已係級數指標，加上使用15.4"芒兼闊屏幕設計，感覺更見使，同時開多幾個視窗工作都無問題！&#13;<br> C1321出奇地大而輕，受屏幕所限，機身細極有限，不過重量就做到只有2.9kg，以同份量Notebook比較，真係輕咗一大截，而電池電量可提供4小時操作。</p><p>玩埋雙層燒錄</p><p>雖然C1321已經擁有一個80GB硬碟，不過放多幾隻CD，再加生活相片同電影咁，就會好快滿瀉；所以絕對唔少得嘅，係一個強效能的雙層燒錄DVDSuperMulti，講真！呢項配置一般只會在高效能的「貴價機」出現，今次平玩落嚟C1321，感覺真係幾驚喜，對應燒錄格式有最多人玩的DLDVD±R/RW（8.5GB），而且連較冷門的DVD-RAM，佢亦能照燒唔SayNo！</p><p>1.機身都唔算厚，半粒AA電左右。&#13;<br> 2.記憶卡槽只能用到SD卡。&#13;<br> 3.機身設有立體聲喇叭，睇戲一流。</p><p>試機品評</p><p>Profile</p><p>處理器：PentiumM處理器740（1.73GHz）&#13;<br> 記憶體：256MBDDR&#13;<br> 硬碟：80GB&#13;<br> 光碟機：雙層DVDMulti&#13;<br> 顯示卡：Intel915GM&#13;<br> 體積：360×272×38.8&#13;<br> 重量：2.9kg&#13;<br> 富士通（31012898）</p></body></html>