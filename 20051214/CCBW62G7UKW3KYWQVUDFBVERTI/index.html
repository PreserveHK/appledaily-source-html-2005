<html><header><meta charset="utf-8"><title>中環廣場鬧雙胞</title></header><body><h1>中環廣場鬧雙胞</h1><p>仲量聯行宣布，攞到中環廣場獨家租務代理，大家唔好以為，新地及信和，外判灣仔中環廣場租務，實情係，仲量聯行做獨家嗰幢，係成都同名商廈。幢樓業主來頭唔細──爪哇控股。&#13;<br> 幢樓喺成都商業中心區鹽市口，屬雙子塔式甲級商廈，高三十八層，落成後會成地標。仲量聯行負責租務、管理及辦公室維修。</p></body></html>