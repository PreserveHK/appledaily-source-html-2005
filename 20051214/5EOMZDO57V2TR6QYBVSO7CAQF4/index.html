<html><header><meta charset="utf-8"><title>自減假期練車<br>車神拚搏精神可嘉</title></header><body><h1>自減假期練車<br>車神拚搏精神可嘉</h1><p>F1嘅車神舒密加呢個星期就開始恢復試車，佢話上季成績令佢好失望，認為自己冇資格放長假，所以要縮短冬季假期努力加把勁。舒密加已經有七次世界冠軍喺手，可謂乜嘢榮譽都攞晒；但佢依然對事業咁緊張同認真，佢嘅拚搏精神真係可嘉，亦希望來季佢嘅付出有回報啦！</p></body></html>