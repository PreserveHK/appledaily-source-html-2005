<html><header><meta charset="utf-8"><title>　　南韓示威者搶記者閃燈 - 李八方</title></header><body><h1>　　南韓示威者搶記者閃燈 - 李八方</h1><p>噚日下晝，成個香港都好似停頓咗一段時間，大家圍住個電視機，睇吓班韓國農民示威抗議，平時睇《大長今》都知韓國人厲害，今次更大開眼界，人哋咁齊心，唔等齊人都唔肯收隊，班泛民就要學吓喇，唔好成日搞分裂，俾人睇小。&#13;<br> MC6開幕日一共有五個人受傷送院，兩個係警察、兩個韓國人，一個議員，叫做長毛；至於記者，就冇人報有事。其實據八方所知，有幾個記者（包括本報同台灣《蘋果》同事）都中咗胡椒噴霧，只不過佢哋為咗工作，都冇去醫院，自己用水沖洗吓就算數。&#13;<br> 噚日班香港記者都有備而來，人人戴晒頭盔同眼罩，而且貼晒英、韓文（Press）嘅貼紙，希望示威者唔好誤中副車，但係亂起上嚟都冇乜辦法，八方有同事就俾示威者搶咗個閃燈，重打爛埋，真係冇仇報。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>