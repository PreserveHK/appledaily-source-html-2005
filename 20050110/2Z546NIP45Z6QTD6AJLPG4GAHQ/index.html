<html><header><meta charset="utf-8"><title>日韓興啲乜：<br>韓國泥膠熱JumpingClay勁冧小朋友</title></header><body><h1>日韓興啲乜：<br>韓國泥膠熱JumpingClay勁冧小朋友</h1><p>韓國呢期興玩一隻名為「JumpingClay」的泥膠，顏色鮮豔受小朋友歡迎唔出奇，連學校老師都勁Buy引入做課餘活動，唔少人重專登參加專門學校開設的興趣班，韓國保寧市重開咗間泥膠展覽館㖭！呢股泥膠熱已經殺到落印尼，香港就啱啱引入無耐，其易搓易玩乾手淨腳唔似一般紙黏土咁污穢邋遢，相信一定討到港女歡心。&#13;<br>&#13;<br>記者：方英男　攝影：陳盛臣　模特兒：YoYo（DragonEightLtd.）</p><p>4分鐘砌掂雞仔！</p><p>講到咁好玩，YoYo都聽到心郁郁，即場用JumpingClay捽隻雞仔，一來試吓係咪咁易玩，二來出年雞年可以應吓節！</p><p>經驗老師小朋友偶像</p><p>JumpingClay有幾受歡迎？韓國每月營業額約$6,160,000，以每套$260計，即每月賣出近23,700套，電視賣行廣告勁谷宣傳固然係原因之一，04年10月開始與中小學合作開興趣班就直接打開小朋友市場，現時每個課程大約有40至100個學生報讀，為期六個月及一年，到今年漢城京畿區JumpingClay專門學校正式開辦，加上現存的JumpingClay展覽館，相信呢股泥膠熱05年會得以持續。&#13;<br> JumpingClay首席導師金小姐來頭唔細，有超過10年造型泥膠經驗，她在Hoseo大學美術系畢業後做廣告公司設計部主管，曾獲得韓國產業設計比賽、廣告設計比賽和旅遊業紀念品設計比賽等多個大獎，11月，她更前往印尼開班授徒及主持泥膠比賽，現已成為無數小朋友的偶像。</p><p>百變顏色任你溝</p><p>JumpingClay正確名稱是「聚合物黏土」，乾身，手感無一般紙黏土咁黐𣲷𣲷，韓國父母放心畀仔女玩，全因為JumpingClay已經通過「韓國通用公證行有限公司」及本土權威玩具測試機構「Kolas」的品質測試，證實完全無毒安全。JumpingClay有8種基本顏色紅、黃、藍、黑、白、橙、紫、綠，理論上可以學水彩咁溝出千變萬化的顏色，做法亦非常簡單，只要將兩種唔同顏色嘅泥膠捽埋一嚿，捽到均勻就自然變成第三種顏色。&#13;<br> 官方網頁&#13;<br>  http://www.jumpingclay.co.kr/，內有玩法入門。 </p><p>玩得睇得又用得</p><p>JumpingClay既唔黐手，又無傳統紙黏土咁快乾透，完成品通常要擺2小時先完全乾透，但風乾之後的完成品超輕超堅固，唔會撞兩嘢就散，拎上手輕如無物。叫得做「Jumping」，當然有番咁上下彈力，誇張啲講，真係搓個波出嚟踢都重得，由於優點多多，除一般擺設裝飾品外，好多人都會用JumpingClay做飾物、鎖匙釦、磁石貼甚至電話繩，玩得睇得又用得。</p><p>裝備篇</p><p>香港暫時只得大眾書局和太古UNY發售JumpingClay，後者逢星期六、日（2:00pm至6:00pm）設攤位專人示範，有興趣嘅朋友可以昅昅，正式興趣班還在籌備中，預算今年內正式開班，𠵱家未有堂上，買番套JumpingClay返屋企自己操住先喇！&#13;<br> 查詢電話：&#13;<br> 大眾書局（29429265）&#13;<br> UNY（28850331）</p></body></html>