<html><header><meta charset="utf-8"><title>精明消費：<br>揀啱床褥脊骨健康有覺好瞓</title></header><body><h1>精明消費：<br>揀啱床褥脊骨健康有覺好瞓</h1><p>平時工作壓力大，夜晚返到屋企最想唞番夠本，瞓個好覺就最緊要。覺得瞓開張床褥唔夠舒服，不妨趁新年將近，畀個藉口自己換過張。市面上有各適其適的新興質料床褥、硬淨的彈簧床褥，以及不同質料的床墊，花款功能多到數唔晒。睇啱不妨親身走去試試，畀自己晚晚有覺好瞓！&#13;<br>&#13;<br>記者：梁彩燕&#13;<br>攝影：陳智良、陳盛臣、黃子偉&#13;<br>Model：Shine（StarAsia）</p><p>床褥質料&#13;<br>&#13;<br>愈出愈多花臣</p><p>以前床褥來來去去都係以乳膠、椰棕做主要用料，但科技日新月異，近年推出的就愈趨Tailor-made。新興的科技產品太空棉、富彈性又柔軟的泡膠，重有底面均有不同軟硬度可供選擇的床褥等，甚至床褥內的填料或面布都力求畀到你至尊級嘅睡眠享受，適應你唔同時候的需要。</p><p>自己組合軟硬　最靈活&#13;<br>尺寸：闊36×長72×厚6吋</p><p>Sinomax太空魔方組合床褥，主要由3塊雙面軟硬不同的高級海綿組成，可因應個人需要組合成不同的軟硬度，靈活方便。上層太空棉可按人體重量同體溫形成起伏，順應受壓點而調節適當的承托。&#13;<br> 價：$2,180(a)</p><p>底面一軟一硬任揀&#13;<br>尺寸：闊48×長72×厚6吋</p><p>海馬鑽石按摩床褥，以太空高科技高密度慢回彈海綿製造。一面係有回彈較慢的柔軟床褥，另一面係獨家發明、有堅硬承托力的波浪面健康褥，可以按個人習慣同需要而選擇軟定硬。&#13;<br> 原價：$2,999&#13;<br> 特價：$1,499.5(c)</p><p>護脊扣件化解壓力&#13;<br>尺寸：闊36×長72×厚7吋</p><p>呢張Sinomax二合一飛翼床褥，喺透氣度特高嘅高級床褥底部加入彈性護脊扣件，扣件鎖於特殊嘅鋼化纖維桿上，每支撐桿可承托45公斤重量，提供有效承托，亦有效化解脊椎及肌肉壓力。&#13;<br> 售價：$5,500(a)</p><p>九成羊毛填料夠軟熟&#13;<br>尺寸：闊35×長74×厚7吋</p><p>SULTANFORSBACKA單人泡膠床褥，棉質褥套夠柔軟順滑，頂層同底層分布均勻，約3cm厚的天然乳膠，中間則有10cm彈力較強的泡膠，床褥裏面亦有90%羊毛做填料，軟熟又保暖。&#13;<br> 售價：$1,990(b)</p><p>體溫下特別柔順&#13;<br>尺寸：闊36×長72×厚3吋</p><p>愛皇健3吋厚極適記形床褥，所用的記形膠原本係高密度嘅太空科技材料，兼具黏性同彈性，透氣度高。溫度感應下陷特性，會模擬出體重的分布同體形，再作出各部位的支撐，適合長期腰痠背痛的人士。&#13;<br> 原價：$6,000&#13;<br> 特價：$4,200(d)</p><p>轉身時調校承托&#13;<br>尺寸：闊35×長74×厚6吋</p><p>泡膠係一種又柔軟又有彈性的用料，呢款結實程度較高的SULTANFANGEBO單人泡膠床褥，中間係彈力強的泡膠褥芯，可以隨住身體的轉動而調校，提供足夠的承托，褥套是棉混合聚脂纖維。&#13;<br> 售價：$1,290(b)</p><p>彈簧床褥&#13;<br>&#13;<br>持久耐用</p><p>彈性高、抗拉力度高，又夠持久耐用絕對係彈簧床褥嘅特性。不同牌子的彈簧床褥都各有賣點，有連鎖式、獨立袋裝、雙層彈簧、分段式彈簧或唔同身體部位有唔同抗力的彈簧等，梗有一款迎合到你特別的睡眠要求。</p><p>負離子淨化空氣&#13;<br>尺寸：闊53×長74×厚9.5吋</p><p>呢張日本製造的蓆夢思「甜夢」3獨立裝彈簧床褥，床褥植入咗專利的AP負離子纖維，可以淨化空氣，中和有害正離子的污染，從而增加血液含氧量，有助改善睡眠質素。售價：$9,900(h)</p><p>防火棉永不變形&#13;<br>尺寸：闊36×長72×厚9吋</p><p>軒琴安全連鎖彈簧床褥，用海馬獨家Crib5防火海綿製造，彈力強，就算長期使用都唔會變形。連鎖彈簧互相緊扣，身體的重量和壓力可以平均分布，彈簧唔易變形又歷久常新。&#13;<br> 原價：$3,399&#13;<br> 特價：$1,699.5(c)</p><p>比傳統多7倍彈簧　最多彈簧&#13;<br>尺寸：闊53×長74×厚13吋</p><p>斯林百蘭御延床褥，由3,600個雙層「袋裝保健連鎖彈簧」組成，彈簧數量比一般傳統獨立彈簧床褥多至7倍。面頭鋪有100%新西蘭羊仔毛墊層及適體面墊，提供舒適質感。&#13;<br> 原價：$17,800&#13;<br> 特價：$12,460(e)</p><p>護邊袋裝彈簧防下陷&#13;<br>尺寸：闊48×長72×厚9吋</p><p>金翡翠彈弓床褥，以特設的護邊獨立袋裝彈簧設計，防止床邊下陷，又可以加強平穩性。床褥邊有8個特大透氣孔，令褥芯內空氣更流通。另外，彈化纖維膠可防止彈簧移位同增強中央承托力。&#13;<br> 原價：$3,388&#13;<br> 特價：$980(f)</p><p>結實沙漏形彈簧　至經濟&#13;<br>尺寸：闊35×長74×厚4.2吋</p><p>SULTANJOVIK單人彈簧床褥，由89個粗2.2mm、高10cm的沙漏形Bonell彈簧組成，負荷愈重，抗力就愈強，床褥夠晒結實。頂層係厚20mm的泡膠，底層則是每平方米500克的氈布，瞓上去能緊貼身體曲線。&#13;<br> 售價：$290(b)</p><p>五區承托更體貼&#13;<br>尺寸：闊59×長74×厚12吋</p><p>加拿大製造的蓆夢思BakCareOrchardHill五區承托床褥，於肩膊、下背部、臀部、大腿及小腿位置組成嘅五個承托區，以唔同的粗幼鋼絲及唔同密度的海綿組成，體貼你每部份肌肉嘅唔同需要。&#13;<br> 售價：$21,800(h)</p><p>袋裝彈簧轉身冇影響&#13;<br>尺寸：闊48×長72×厚9吋</p><p>軒琴慢回彈按摩獨立袋裝彈簧床褥，一面用慢回彈褥，另一面用按摩健康褥加椰棕製造，一張床褥兼備柔軟同堅硬，中間就選用拉力強又彈力強的美國禮恩派獨立袋裝彈簧，就算點轉身都影響唔到同伴。&#13;<br> 原價：$4,399&#13;<br> 特價：$2,199.5(c)</p><p>可依體形個別伸縮&#13;<br>尺寸：闊48×長75×厚9.7吋</p><p>金美夢6星級床褥，以150mm高的獨立袋裝彈簧設計，可依體形同體重進行個別伸縮，承托力均勻，同時又可減低因瞓覺轉身產生的牽動感覺。內料就用咗高密度泡棉，令你瞓得更貼身舒適。&#13;<br> 原價：$4,200&#13;<br> 特價：$2,520(g)</p><p>3段式彈簧承托頭腰腿&#13;<br>尺寸：闊48×長75×厚9.3吋</p><p>金美夢金護脊床褥，有香港執業脊醫協會認可，獨有的3段式彈簧設計，分別有2.3mm精鋼彈簧可承托頭部同腿部，為咗加強對腰部的承托，2.45mm彈簧就主要用來承托脊髓部位。&#13;<br> 原價：$4,176&#13;<br> 特價：$2,088(g)</p><p>床墊&#13;<br>&#13;<br>乾爽易打理</p><p>有時會因身體唔同嘅需要而瞓得唔舒服，不妨買張軟硬度適中的床墊作補救。唔同厚度或軟硬度的床墊，可以幫助舒緩同分散壓力，同時又可以保護床褥。一張薄薄嘅床墊容易除下又易於清潔，有啲特別透氣通爽、有啲則用料獨特、重有摺叠式或可捲式設計，慳位又易於收藏。</p><p>感溫粒子助你睡眠零壓力&#13;<br>尺寸：闊36×長72×厚1.5吋</p><p>瞓覺最想可以化解全日的壓力，呢張Sinomax太空零壓力床墊，以高密度太空棉製造，獨特的感溫粒子可以舒緩肌肉、化解壓力，對保護頸椎同脊椎都有顯著功效，透氣度強。&#13;<br> 售價：$998(a)</p><p>透氣孔乾爽又衞生&#13;<br>尺寸：闊35×長74×厚3.5吋</p><p>SULTANTUVEBO單人床褥墊，裏面有40mm厚的天然乳膠，重備有足夠透氣孔，保持床墊內空氣流通同衞生，提高耐用度，全棉質面布夠晒柔軟。&#13;<br> 售價：$1,190(b)</p><p>可摺可捲最慳位&#13;<br>尺寸：闊30×長72×厚1.5吋</p><p>海馬紫夢舒適墊，主要以高級海綿製造，質料軟熟，有助舒緩肌肉壓力，其柔軟度高到可以摺起亦可以捲曲，極容易收藏。&#13;<br> 原價：$259&#13;<br> 特價：$129.5(c)</p><p>隨體形變化&#13;<br>尺寸：闊36×長72×厚2吋</p><p>海馬科學記憶床墊，高科技製造，床墊會隨着體形而變化，面層為英國進口的防火、防蟎、防菌全棉布面，柔軟順滑。&#13;<br> 原價：$1,259&#13;<br> 特價：$629.5(c)</p><p>防塵抗菌處理&#13;<br>尺寸：闊48×長72×厚1吋</p><p>雅芳婷天然彈簧床墊，以麻棉椰棕加樹脂膠製成，經過防塵防蟎等抗菌處理，瞓得份外安心又衞生。全棉布面柔順舒適，重可以3摺收藏夠慳位。&#13;<br> 原價：$980&#13;<br> 特價：$441(e)</p><p>揀床褥貼士</p><p>1.必須要親身試瞓，如硬度適中的話，側睡時脊骨會保持挺直；仰卧時，身體應緊貼床面；脊椎骨維持正常曲線的S弧形，最好喺腰部及膝部後方嘅虛位留有約一隻手掌嘅空間。&#13;<br> 2.不妨試吓左翻右滾，睇吓床褥有冇移位或者出現高低不平的現象。&#13;<br> 3.留意床褥的長度和闊度，最好至少有身高加15-20公分的長度。</p><p>售賣點：</p><p>(a)	Sinomax	24939369&#13;<br> 荃灣綠楊新村綠楊坊F16-17號舖&#13;<br> &#13;<br> (b)	宜家傢俬	31250888&#13;<br> 九龍灣德福廣場二期三樓&#13;<br> &#13;<br> (c)	軒琴居	34278251&#13;<br> 銅鑼灣京士頓街9號家居廣場一樓1,10A,10B,11A及11B舖&#13;<br> &#13;<br> (d)	實惠	26638833&#13;<br> 銅鑼灣怡和街1號香港大廈地庫&#13;<br> &#13;<br> (e)	WingOnPlus	27106288&#13;<br> 彌敦道345號永安九龍中心&#13;<br> &#13;<br> (f)	翡翠籐器	24404311&#13;<br> 屯門市廣場第一期2樓2209號舖&#13;<br> &#13;<br> (g)	吉之島百貨	28846888&#13;<br> 鰂魚涌康山道2號康怡廣場南&#13;<br> &#13;<br> (h)	蓆夢思	25255220&#13;<br> 中環太子大廈326號舖</p></body></html>