<html><header><meta charset="utf-8"><title>無聊熱潮殺入香港忍者祖先原是中國人</title></header><body><h1>無聊熱潮殺入香港忍者祖先原是中國人</h1><p>同朋友傾偈，往往唔係好關自己事，又冇乜人知的「無聊八卦嘢」就最過癮。專講世界及香港冷門小常識的《冷知識衝動》今晚九時正於ATV首播。但原來同類型節目早以遊戲方式席捲全球。隨便捉個美國或者日本小孩來問，隨時都噏得出三兩個冷知識，嚇窒你㖭呀。&#13;<br>&#13;<br>記者：陳慧敏　攝影：陳陶鈞&#13;<br>部份相片由亞洲電視提供</p><p>忍者祖先是中國人</p><p>日本忍者祖先服部半藏，原為秦姓中國人。因為大和朝廷曾廣招賢才，引來大批中國及朝鮮特殊人才在京都一帶定居，及在伊賀及甲賀等地工作。服部半藏就在此時移居伊賀，成為德川家康的左右手，完成建國大業。從此讓忍者一職成為統治者們的心腹。</p><p>《冷知識衝動》由工作人員們親往世界各地拍攝，絕非全部買片。內容分為頭條（例如以地震、冰雹、海嘯等天災在香港發生的機會有多大？）、企業（如Nokia原是造紙起家）、醫學（如食朱古力可止咳、放屁可致爆炸）、生活、世界、動植物及運動等，每日為你提供七方面的有趣話題。性質有點像早陣子的《開心大發現》，但主題還要更冷門、甚至聽了都「冇乜用」。</p><p>「冷知識」源於「無聊嘢」</p><p>「冷知識」一詞去年於台灣興起，意指「冇乜用的知識」，而英文同義詞「TRIVIA」，即是無聊的、雞毛蒜皮的小事。以Trivia為題的遊戲節目已在歐美國家流行了接近二十年。多數以像《百萬富翁》類的問答比賽進行。02年日本遊戲節目《SPRINGOFTRIVIA》，讓讀者寄來各種Trivia短片，給嘉賓投票贏巨獎，更揭起另一波Trivia熱潮，台灣、美國即買版權照辦煮碗，德國另有問答節目《TrueorFalse》，BBC兒童頻道都有《DIDYOUKNOW?》短片講講世界知識。內容可以無無聊聊，但新奇有趣，令你又禁不住問句：「係真唔係呀！」然後繼續再睇。</p><p>一千二百多萬個無聊網頁玩到暈</p><p>上Google搜查網打進「Trivia」，只需1.5秒，一千二百多萬個遊戲網任你玩。而且好多都有仔細分類，搞鬼法律條文如89年佛羅里達州立法，不准同時將超過10個氫氣球升上天空，免得氣球無氣後掉落海中而被海洋生物當作食物吞下肚裏；迪士尼動畫《101斑點狗》裏共畫了6,469,952顆斑點，真係大小趣聞都可找到。還歡迎讀者每日上網更新小常識，部份還可報名參加網上問答遊戲，獎品好不豐富。&#13;<br> &#13;<br> FunTrivia.com&#13;<br>  http://www.funtrivia.com/ &#13;<br> 聲稱全球最大最Fun無聊網，現存無聊常識66萬多條，並以每周200多個新資訊的速度增加中！&#13;<br> &#13;<br> CoolQuiz.com&#13;<br>  http://www.coolquiz.com/trivia/ &#13;<br> 分類不及FunTrivia.com多，但絕對清楚，老實講，英文程度比較淺易，連每日歷史回顧都有，適合學生蹓躂。</p><p>知識書中尋</p><p>在Amazon.com可搜尋到不少Trivia的BoardGames及書籍，此風氣在港還未盛行，而且多為實用化生活指南，惟有睇住英文版解解渴吧！</p><p>BrainQuest&#13;<br> （左）1stGrade（6?歲兒童）$104&#13;<br> （右）6thGrade（11?2歲兒童）$104&#13;<br> 兒童版小常識，1,500條問題由地理、歷史、常識、文法、「捉字蚤」IQ題都有，但當中不時出現「甚麼品種的白鴿才可訓練成信鴿？」之類大人都被考起的小問題，未看過都隨時被個仔問到口啞啞。</p><p>愛因斯坦也不知道$93&#13;<br> 要分類為Trivia類的常識書可能有點勉強，研究對象如世界最大的玩具氣槍、熱啤為何走氣等。內容偏向以科學實驗解釋，有趣但不夠無聊。</p><p>Sanctuary出版的Trivia系列（各$140）及Bloomsbury出版的BenSchott系列（各$149.2）&#13;<br> 有分音樂類、體育類、遊戲及食品各類型。單是教你機場停機坪工作人員用的指揮手勢，都教小記跟攝影師玩了一大輪。</p><p>書本售賣點：pageone（27782808/25060383）</p></body></html>