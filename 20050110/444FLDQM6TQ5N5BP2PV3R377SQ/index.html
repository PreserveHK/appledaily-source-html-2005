<html><header><meta charset="utf-8"><title>ILoveUBoyz過檔200Fans造勢</title></header><body><h1>ILoveUBoyz過檔200Fans造勢</h1><p>組合ILoveUBoyz昨日在紅磡舉行記者會，宣布加盟SillyThing唱片公司，成為麥浚龍及吳日言的師弟，而他們更率領逾二百fans進場，聲勢浩大。&#13;<br> 吳日言和麥浚龍、Bliss等師兄師姐更預備了別開生面的儀式，包括破冰、切燒豬及切結婚蛋糕祝賀IloveUBoyz唱片大賣。&#13;<br> ILoveUBoyz透露今次簽約兩年連經理人合約，他們說：「要多謝英皇之前嘅栽培，至於揀SillyThing係因為佢哋會有好多日本限量版T恤畀我哋着，不過我哋嘅新碟唔會再戴假髮，同埋唔會再翻唱人哋嘅歌。」&#13;<br> 此外，吳日言坦言自己奪得勁歌頒獎禮「最有前途新人獎銀獎」，十分高興，並表示有信心於十九日晚的港台頒獎禮再下一城，取得獎項。</p></body></html>