<html><header><meta charset="utf-8"><title>　　王冬勝被讚靚過碧咸 - 李八方</title></header><body><h1>　　王冬勝被讚靚過碧咸 - 李八方</h1><p>噚日舉行嘅第三十場「滙豐為我講故事」，輪到新任執行董事王冬勝登場，除咗傳統講故事環節外，今次重特別加插由王冬勝教小朋友打高球嘅活動，確實有創意。曾經有「一桿入洞」輝煌戰績嘅冬冬，細心教導小朋友如何持桿、揮桿及運力，又使出「無形之手」，協助將打歪咗方向嘅高球送入洞，搞到班小朋友歡天喜地，個個爭住偷師。&#13;<br> 散場後，有個着住碧咸球衣嘅小朋友，同八方大讚冬哥「好靚仔」，八方問佢覺得有幾靚仔，估唔到小朋友答覆話「佢重靚仔過碧咸」。&#13;<br> &#13;<br> <br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>