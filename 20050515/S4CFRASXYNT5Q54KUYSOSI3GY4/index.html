<html><header><meta charset="utf-8"><title>唯一參賽港片　演員晒冷<br>《黑社會》爭議版本康城去到盡</title></header><body><h1>唯一參賽港片　演員晒冷<br>《黑社會》爭議版本康城去到盡</h1><p>杜琪峰執導的《黑社會》是今屆康城影展唯一參賽港產片，昨日他率領眾演員在當地舉行晒冷記者會時，直指黑社會是香港文化之一，而參賽版本詳述了黑社會架構、入會儀式和用語，相信該片在港上映時，難逃被剪命運。　記者何永寧、何國豪康城直擊</p><p>杜琪峰前日率領古天樂、梁家輝、任達華、林家棟、王天林和電影老闆羅守耀等，於康城的NogaHilton酒店頂樓出席記者會，與中、港、台三地傳媒見面，宣傳康城影展參賽電影《黑社會》。&#13;<br> <br> <spanclass>爭做龍頭 &#13;<br> <spanclass>華仔家輝同門內鬥 &#13;<br> 阿杜被問及參賽心情及預計勝算有多少時，他說：「好開心可以參展，攞獎嘅嘢，不如問番啲演員啦！」而華仔、家輝和家棟等人則表示最希望阿杜能奪得「最佳導演」榮譽。&#13;<br> 《黑社會》一片乃講述華仔和家輝兩位屬同一幫會的大佬，為爭坐龍頭大佬位置而鬥個你死我活。阿杜前日自言一向喜歡拍攝黑社會題材的電影，又指香港有二十至三十萬的活躍和非活躍黑社會人士，他希望能把黑社會最真實的一面表現出來，而不是如過往的黑社會片般，將黑社會美化；為此，他特地邀請了一些「專業人士」擔任顧問。記者追問他所指的「專業人士」是否「江湖人物」時，阿杜不置可否地答：「總之係顧問啦！」&#13;<br> <br> <spanclass>超激場刊 &#13;<br> <spanclass>導演勸喻勿帶返港 &#13;<br> 電影公司前日還派發《黑社會》場刊給傳媒，內容詳細介紹了香港黑社會的架構、入會儀式和黑社會用語等等，相當大膽出位。不過，阿杜在記者會上卻提醒香港傳媒說：「本書可能唔入得境㗎（意思指場刊有可能觸犯香港《淫褻及不雅物品管制條例》），你哋唔好帶返香港啦！」&#13;<br> 不料華仔見記者手上拿着《黑》片場刊時，竟得意洋洋地自爆說：「你哋都攞咗本書啦，係我喺香港搭飛機時寄倉運過嚟㗎！」問華仔運送這批場刊出境，可擔心有可能觸犯香港法例？華仔笑說：「包住晒（指寄倉時），唔緊要。」&#13;<br> 阿杜用了半年時間拍攝《黑》片，有傳阿杜會將該片分成上、下兩集上映，但他前日否認說：「我係拍咗好多場戲，但呢部戲冇上下集，成套片剪埋三、四個鐘，我最後再精心剪輯到九十分鐘。不過，今次參展版本同香港上映時未必會係同一個版本，要睇番香港嘅電檢尺度，但我唔排除出DVD時，會加埋導演版落去。」</spanclass></spanclass></spanclass></spanclass></p><p><spanclass>難逃一剪 &#13;<br> <spanclass>詳述入會儀式用語 &#13;<br> 早前由劉德華和張學友主演的《江湖》，因描述黑社會而未能在內地上映，問阿杜可擔心《黑社會》會遭遇同一命運時，他表示未有考慮在內地發行的問題。記者曾有機會欣賞過阿杜今次參展作品，電影一開始便打出黑社會的詳細架構，加上片中不少黑社會用語及入會儀式，相信在香港送檢時，不少敏感畫面難以避免刪剪命運。&#13;<br> 昨日《黑社會》在康城大會會場舉行第二次記者會，除了中、港、台三地記者外，亦有外國傳媒到場訪問，記者再次追問華仔可擔心運送場刊觸犯法例時，華仔說：「電影係一個夢，呢啲係宣傳物嚟啫，啲人明㗎啦。」據香港海關對淫褻及不雅刊物出入境的限制，公開展示的刊物若被裁定為違法不雅刊物，將其帶出或帶入境內均屬違法。&#13;<br> 而阿杜被問到拍攝《黑》片的主要原因時，他說：「黑社會代表香港文化一部份，亦係歷史一部份，但呢部份唔能夠記載真係好可惜，而我呢部戲可以作為另一種記載形式。」&#13;<br> <br> <spanclass>遺失行李 &#13;<br> <spanclass>古仔便服行紅地氈 &#13;<br> 王天林談到片中最深刻的是哪一幕時則說：「拍咗二百幾分鐘，成兩部戲咁多，𠵱家cut到九十分鐘，我覺得每一部份都咁好。」說罷全場即報以熱烈掌聲。對於戲份被刪剪一事，家輝表示作為演員只享受拍攝過程，林家棟則笑說：「唔介意，我已經收晒片酬。」&#13;<br> 此外，古天樂透露飛抵康城前，因為轉機問題延誤，令其行李目前不知所終，但今日古天樂便要在康城出席《黑社會》首映禮，屆時需穿上「踢死兔」行紅地氈，對此古仔說：「我唔會再買㗎喇，照呢身打扮行入去，唔畀入都冇辦法。」</spanclass></spanclass></spanclass></spanclass></p></body></html>