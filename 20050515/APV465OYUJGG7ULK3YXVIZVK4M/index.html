<html><header><meta charset="utf-8"><title>70大壽原版JackPurcell100%重現</title></header><body><h1>70大壽原版JackPurcell100%重現</h1><p>今年adidasSuperstar35大壽，更經典的ConverseJackPurcell也剛好年屆70，啱啱好年長前者一倍。以鞋頭一彎招牌笑容作記認，多年來均備受讚賞，於港日台都有一眾Fans追隨，除咗因為本身鞋款夠經典，亦多得㗎仔日煲夜煲，推出皮版等一眾改良日版JackPurcell，完全攝取潮流人的歡心。襯住今年70大壽，日本乘勢推出的70周年限定版，完全使出一招反璞歸真，100%復刻原版，沒有噱頭的Crossover，事關愛它的Fans就是愛他夠簡潔。&#13;<br>&#13;<br>記者：胡卓琳　攝影：陳盛臣</p><p>白色皮版SlipOn$580</p><p>型在簡約，個款似足𡃁仔着去踢波的白飯魚，全皮設計加埋鞋頭Jack哥Smile笑容，着嚟襯今季型人至Buy的Hi-endFashion就最啱！</p><p>率先睇！70周年紀念版</p><p>JackPurcell70周年紀念當然係大事，雖然Converse官方表現冷淡，不過好彩㗎仔慧眼識英雄，早喺年頭時，已經有多本日本潮流雜誌大肆報道，兼且力Sell日本70周年的限定版，煲到咁行，香港一眾水貨又點會輸蝕，大批引入下反應出奇熱烈，鞋款長賣長斷！</p><p>羽毛球冠軍變經典鞋款</p><p>Converse以加拿大運動員JackPurcell的名義，於1935年推出同名副線。Jack既係羽毛球世界賽冠軍，又能躋身美國荷李活明星之列，後來更參與球鞋設計工作，鞋款更被UnitedStatesDavisCupTeam選為指定球鞋。70年來JackPurcell都係Converse最暢銷鞋款，更因為極具時裝味，㗎仔晨早就攞咗生產權返嚟，而潮人至冧當然係皮版的JackPurcell！</p><p>㗎誌力煲JackTyphoon</p><p>多本日本潮流雜誌晨早經已大肆張揚，更加將JackPurcell70周年事件形容為「JackTyphoon」，確實一啲都無誇張！</p><p>JackPurcell好Sell得！</p><p>水貨舖行情：「JackPurcell好賣呀！日本雜誌成日煲，所以無論係咪限定版都好受歡迎。我哋試過一日賣超過20對！」</p><p>教你點分70周年限定版</p><p>日本仔乘勢推出的70周年限定JackPurcell，全部均仿照當年Original原版鞋款，連Details都跟到足㗎，想知點分，𠵱家就醒你分辨小Tips！</p><p>特徵1　鞋舌</p><p>特徵2　鞋墊</p><p>特徵3　鞋踭</p><p>特徵4　鞋櫳</p><p>普通版新貨速報</p><p>一般普通版JackPurcell亦有布版及皮版之分，新貨新色一大籮，即睇！</p><p>原版魔術貼</p><p>JackPurcell除咗有皮版同布版之分外，重有一款魔術貼，雖然香港受落程度唔高，不過㗎仔好Buy㗎！重專程推出日版，啱晒唔鍾意縛鞋帶的懶人！&#13;<br> &#13;<br> 售賣點：Dream（21111176）&#13;<br> 旺角Chic之堡324號舖</p></body></html>