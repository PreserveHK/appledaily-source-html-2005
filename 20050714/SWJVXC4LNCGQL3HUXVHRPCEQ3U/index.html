<html><header><meta charset="utf-8"><title>電腦新產品：<br>Notebook變流動放映室一個遙控玩晒</title></header><body><h1>電腦新產品：<br>Notebook變流動放映室一個遙控玩晒</h1><p>鍾意聽歌、煲碟，唔一定安坐家中先享受到！Notebook發展愈嚟愈快，用作DesktopReplacement，更加係機身纖巧、功能正！日本TOSHIBA最近新返咗一部水貨Qosmio系列G25-AV513T，係現時香港首部行最新OS嘅MCPC（數碼娛樂中心電腦）Notebook，一個遙控可管晒DVD、CD及TV等AV功能，難得係拎出街一樣用得，咁以後去公幹出差都唔怕悶啦！&#13;<br>&#13;<br>記者：陳國輝　攝影：陳陶鈞　ImageGirl：Yumi</p><p>Profile</p><p>處理器：IntelPentiumM7602.0GHz&#13;<br> 記憶體：1GDualChannelDDR2-RAM&#13;<br> 硬碟：120GB&#13;<br> 光碟機：DVD+RWDoubleLayer&#13;<br> 顯示卡：nVIDIAGeForceGo6600&#13;<br> LCD：17吋WXGA（1,440×900）&#13;<br> 操作系統：WindowXPMediaCenterEdition2005&#13;<br> 重量：4.5kg&#13;<br> 尺寸：406×285×49mm&#13;<br> &#13;<br> 上星期，hp率先推出全港首部MCPC，估唔到Notebook咁快就追上，而且系統亦照行最新《WindowXPMediaCenterEdition2005》。G25-AV513T被譽為Qosmio系列旗艦級產品，除咗整合咗AV功能外，包括外形Design、硬件規格，亦已達到頂級，難怪水貨一返，售價即高達$23,980！</p><p>一站式AV功能通街玩</p><p>既然買得Notebook，當然唔只淨係留喺屋企玩！《WindowXPMediaCenterEdition2005》提供嘅整合式AV功能，只需一個專用遙控，就包辦晒所有操作，最緊要係唔使喺屋企插住電掣，街上任何一處地方都玩得！</p><p>硬件配備又齊又強</p><p>為提高視聽享受，G25強調具備一個17吋超闊UltimateTruBriteTFTLCD，裝有雙光管，亮度高達500cd/m2，可令影像更光、更Sharp；顯示卡則起用nVIDIAGeForceGo6600，確保睇片流暢唔起格；音響方面，繼續同著名嘅音響品牌harmankardon合作，機身左右兩旁分別設有一隻獨立喇叭，另特設耳筒專用插位，無論係喺酒店或者搭緊飛機聽歌，均帶有杜比及立體聲效果。&#13;<br> 配合MCPC嘅使用，當然需要相關硬件規格先玩到啦！G25採用稍慳電嘅PentiumM2.0GHz處理器，戶外連續使用時間可達3小時；配備雙層式DVD燒錄光碟機，唔止可以睇戲聽歌，做Backup都好方便；內置三合一插卡機可以直讀抄相，毋須另裝CardReader，畀用家更方便及快捷嘅操作環境。</p><p>冰藍輕觸鍵型爆</p><p>機身設計，明顯花過一番心思，全銀機面配以鋼琴黑面Keyboard內櫳，真係Hi-Tech又貴氣！如果重量唔係達到4.5kg嘅話，相信女仔都希望拎佢出街用。除遙控外，機身亦設有AV快速鍵，例如播放、選曲及錄製CD音樂等，均可由Keyboard頂端的一排輕觸式按鍵負責，唔單止設計就手，而且每粒掣重會發出冰藍冷光，真係「東型」味十足。</p></body></html>