<html><header><meta charset="utf-8"><title>打工仔與老闆<br>按照《僱傭條例》計算遣散費</title></header><body><h1>打工仔與老闆<br>按照《僱傭條例》計算遣散費</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電勞工處熱線查詢，電話：27171771，此熱線會由「1823政府熱線」職員接聽。</p><p>華仔：喂，睇報紙話你公司裁員喎！你冇事嘛？&#13;<br> 明少：哎！公司畀一個月通知期，之後就攞遣散費，你話有冇事？&#13;<br> 華仔：唔，樂觀啲，個市𠵱家一路好緊，你咁嘅人才應該唔難搵工。&#13;<br> 明少：唔好咁講，我都擔心，不過好彩重有遣散費，未搵到工之前都唔會太彷徨。&#13;<br> 但係，我都唔知筆遣散費有幾多。</p><p>遣散費最高39萬</p><p>華仔：《僱傭條例》有規定嘅。如果你根據《僱傭條例》合資格攞遣散費，你每為僱主工作滿一年，就可以獲得最後一個月全月工資嘅三分之二，或者$15,000，以較少者為準。但係你要留意呀，無論你年資幾長、人工幾高，遣散費嘅最高款額係39萬元。&#13;<br> 明少：儍啦，我邊會過最高款額！但係我做咗四年零三個月喎，嗰三個月有冇得計埋㗎？&#13;<br> 華仔：有，唔足一年咪按比例計算囉。&#13;<br> 以上資料只用作說明《僱傭條例》下的相關條文，對有關法例的詮釋，應以《僱傭條例》原文為依據。&#13;<br> 如有任何爭議，則以法院的判決為最後依歸。&#13;<br> 資料提供：&#13;<br> 勞工處勞資協商促進科&#13;<br> &#13;<br> 勞工處及入境事務處將於本月十六日（星期六）為外傭僱主舉辦聘用外籍家庭傭工法例須知研討會，報名表格可於勞工處網頁：www.labour.gov.hk/news/content.htm下載，或致電27171771於選擇語言後按（1）（2）（6）（3）（2）索取。&#13;<br> 查詢研討會請電：28675876&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：sservice@appledaily.com</p></body></html>