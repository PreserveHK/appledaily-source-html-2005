<html><header><meta charset="utf-8"><title>雨季上位潮着膠水鞋</title></header><body><h1>雨季上位潮着膠水鞋</h1><p>正所謂今日唔知聽日事，就算今日陽光普照，聽日一樣可以滂沱大雨，正值香港雨季，當然要做好準備工夫，見潮流雨具就要入定貨，就算打風落雨都冇有怕，今次推介嘅係潮流品牌MarcJacobs、A.P.C等都好Buy的膠鞋水Boot，各位潮流中人敬請揀啱心水，對號入座！&#13;<br>&#13;<br>記者：胡卓琳　攝影：梁細權&#13;<br>Model：Vibeke@Starzpeople&#13;<br>MakeUp：Angelwny@yahoo.com.hk&#13;<br>Hair：Mandy</p><p>膠水鞋HUE響頭炮</p><p>HUE的膠水鞋今季新推出，全系列以PVC塑膠製成（連個扣都係膠㗎！），當然啱晒雨季着，一系列透明水鞋特別有清涼感覺，加上全部顏色鮮豔繽紛，好襯炎炎夏日！另外，於用料上就有實色及透明色兩種畀你任揀。100%本地原創新勢力HUE，05年新鮮登場，以一系列型仔膠鞋成為其首度發表兼力谷產品，食正呢個雨季潮！</p><p>透明系列&#13;<br> 顏色方面比較搶眼，多以螢光顏色為主，畀人感覺清爽涼快，最啱炎夏着！</p><p>實色系列</p><p>三種比較低調且百搭的顏色，襯衫去沙灘一樣得！</p><p>透氣鞋墊</p><p>AIGLE水靴&#13;<br>每年賣十萬對</p><p>細個時曾擁有一對黃色的水鞋，鞋側重有個不知名的卡通公仔，好鬼得意！不過長大後，反而沒有想過為自己的鞋櫃添置一對水鞋，自經過早前落不停的雨天後，決定向大家推介法國Outdoor牌AIGLE，其水鞋於日本有每年買出10萬對的佳績，如此成績確實不可思議，如此好賣全因AIGLE的水鞋手工精緻，每對均以人手做成，襟睇亦襟着！</p><p>SperryTopSider湊熱鬧</p><p>上星期先講完SperryTopSider以帆船鞋翻身，家陣又話佢玩水Boots，莫非精神分裂？其實事緣係SperryTopSider今季都襯雨季湊一湊這股雨具熱潮，推出幾款水鞋以應市場需要。</p><p>銷售點：&#13;<br> a）Ice-fire（35230339）銅鑼灣三越百貨B2&#13;<br> b）AIGLE（22658098）九龍塘又一城LG2,23號舖&#13;<br> c）MiniZtampz（31010675）尖沙嘴海洋中心231號舖&#13;<br> d）i.t（25040025）銅鑼灣加寧街地下6-10舖&#13;<br> e）1:00pm（21392242）銅鑼灣地帶2樓264號舖&#13;<br> f）Sogo（28338338）銅鑼灣崇光百貨4樓&#13;<br> g）KateSpade（31040855）尖沙嘴海港城地下G214-G215舖</p></body></html>