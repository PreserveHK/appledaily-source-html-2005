<html><header><meta charset="utf-8"><title>　　自由黨搞首映籌經費 - 李八方</title></header><body><h1>　　自由黨搞首映籌經費 - 李八方</h1><p>自由黨向來被視為富貴黨，早前一擲千萬設立扶貧基金，開本港政黨先河，然而大手筆後可能內傷，自由黨近日決定九月初搞一次電影首映籌款，為黨務經費填氹。&#13;<br> 首映套戲叫《擊動深情》（CinderellaMan），男女主角係奧斯卡影帝羅素卻爾同"BJ"雲妮絲惠嘉。&#13;<br> 除咗自由黨，香港其他大小政黨頻頻上街籌款，可能自由黨班少爺、老闆始終唔慣拋頭露面，要佢哋企喺街邊搵錢，不如搞啲名堂去揼人心口，心理上會舒服啲。&#13;<br> 八方聽聞啲飛唔平，最低消費五百蚊，靚位就二千元，自由黨黨員以闊佬居多，當然唔志在啦。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>