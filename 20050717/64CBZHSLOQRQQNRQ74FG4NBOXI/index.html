<html><header><meta charset="utf-8"><title>懶理靚籮相曝光　照著三點式<br>婷婷拖實男友連蒲三場</title></header><body><h1>懶理靚籮相曝光　照著三點式<br>婷婷拖實男友連蒲三場</h1><p>謝婷婷和外籍男友前晚出席完中環Lanvin開幕禮後，便往Dragon-i和Volar夜蒲，其間婷婷和男友一直十指緊扣。被問到日前被拍下穿三點式晒靚籮的照片，婷婷毫不在乎地說：「我只係做普通人做嘅嘢啫。」</p><p>日前被周刊拍下在淺水灣穿三點式跟外籍男友曬太陽的謝婷婷，前晚約九時跟男友在中環IFC出席Lanvin新舖開張，一身便服打扮的她在兩名Dior高層陪同下到場。談到被拍下穿三點式晒靚籮的照片，婷婷毫不在乎地說：「唔緊要，我只係做普通人做嘅嘢啫，我唔會因為咁唔着三點式，唔通去沙灘着bodysuit咩？打網球梗係着網球衫啦。」</p><p>計劃做生意</p><p>至於周刊指她有屋企唔返，婷婷說：「爹哋媽咪睇完都冇嘢，佢點知我有冇返屋企？我𠵱家同爹哋住。」婷婷透露今次回港不會找暑期工，將全程休息，現時她正計劃做生意。&#13;<br> 之後婷婷和外籍男友手拖手往中環Dragon-i夜蒲，至凌晨一時許，二人便離開再步行往另一間熱門蒲點Volar繼續狂歡，玩至凌晨二時四十五分，婷婷才和男友搭的士離開。見婷婷和男友全程均十指緊扣，可見他們正在熱戀中。</p><p>樂基兒匆忙</p><p>其間樂基兒亦在Volar出現，但見她入內時遮遮掩掩，逗留了半小時便從後門離開。官恩娜則於凌晨一時許離開Volar，她透露有朋友開生日會，但就碰不到謝婷婷。據知，林建岳的兒子林孝賢當晚亦在Volar開生日派對。而趙世曾和女友Wendy亦拖手夜蒲蘭桂坊，表現恩愛。&#13;<br> 採訪：梁錦雯、卓寶花&#13;<br> 攝影：何國豪、娛樂突發組</p></body></html>