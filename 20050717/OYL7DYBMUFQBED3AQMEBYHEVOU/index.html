<html><header><meta charset="utf-8"><title>陳藹棋迷途羔羊返正途</title></header><body><h1>陳藹棋迷途羔羊返正途</h1><p>就讀中六的陳藹棋曾因被母親遺棄而自暴自棄、誤入歧途，甚至曾因缺乏生存目標而想過自殺。幸而，藹棋憑着堅毅意志，衝破旁人的歧視眼光，振作起來改過自身，成功考上預科，「即使幾艱難，我都唔會放棄自己，我唔會自怨自艾！」最重要的是，藹棋修補了跟母親的關係，重拾珍貴母愛。&#13;<br> 來自傳統重男輕女家庭的藹棋，滿月即被送交保母照顧，「我好唔鍾意媽咪，好憎佢。我怪佢好唔鍾意我，冇用心同我傾偈。」她憶述兒時一次跟保母吵架，母親憤怒得急趕到來打她一頓；她又怪責母親曾有整整一年不跟她聯絡，任由她寄人籬下。&#13;<br> 直至藹棋升上中學，母親接她回家，她以為母女關係會得以修補。可是，她不忿嗜賭母親負債纍纍，常有「大耳窿」上門追數，寧願跟朋友流連街上，漸漸學會抽煙及逃學，跟母親的關係愈來愈差。她含淚嗚咽：「我哋可以幾日到幾個禮拜唔講嘢，佢只係放低啲錢喺枱面畀我。」她說，母親甚至因反對她拍拖而着人毆打其男友，令她憤怒得離家出走。</p><p>不值得同情或歧視</p><p>「我一走走咗八個月，冇返學，日日去Disco（的士高），重接觸毒品，完全放縱自己。但其實我日日出街都提心吊膽，驚俾差人查身份證。」後來，男友要跟藹棋分手，還毆打她，她經歷前所未有的低潮，萌生自殺念頭。幸而得到朋友勸告、社工的幫忙，最重要的，是家人的原諒，讓藹棋決心改過，進入寄宿學校讀書。「我唔想俾人睇死，所以的起心肝做人，勤力讀書，結果考到高中。」&#13;<br> 藹棋重拾自信的同時，也重拾珍貴母愛，母女二人現會互相傾訴及體諒，「有人同情我，有人歧視我；其實我唔值得同情或者歧視，我比冇父母嘅孤兒幸福好多。」</p></body></html>