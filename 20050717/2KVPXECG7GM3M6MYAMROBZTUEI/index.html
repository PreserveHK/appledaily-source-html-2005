<html><header><meta charset="utf-8"><title>　　迪士尼新裝佐丹奴上演 - 李八方</title></header><body><h1>　　迪士尼新裝佐丹奴上演 - 李八方</h1><p>上個禮拜無喇喇爆咗佐丹奴同迪士尼合作單嘢出嚟，佐記到噚日都唔肯講合作內容喺點。不過，八方終於收到邀請函，下個禮拜三佢哋會喺佐記尖沙嘴旗艦店搞記者招待會。八方聽講，嗰日會有一個時裝表演，斷估應該係有模特兒（會唔會係米奇美妮？）着住佐丹奴同迪士尼合作推出嘅新裝，畀大家開吓眼界啩！&#13;<br> 合作內容，八方就重未八到，只係知道為隆重其事，迪士尼亞太區消費品資深副總裁簡納爾，嗰日將出席記者會，佐記方面，當然唔少得主席兼行政總裁劉國權啦！到底呢個被指為"DisneybroughttoyoubyGiordano"嘅project係乜東東，禮拜三就自有分曉。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>