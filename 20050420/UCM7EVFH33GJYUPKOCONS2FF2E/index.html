<html><header><meta charset="utf-8"><title>林燕妮失竊讚警方效率高</title></header><body><h1>林燕妮失竊讚警方效率高</h1><p>林燕妮的前菲傭涉嫌在受聘的三年期間，在林燕妮位於港島西半山的寓所內，偷竊大批名表、鑽石戒指及金幣等貴重物品。林燕妮發現閉門失竊後，即時解僱女傭和報案，該菲傭日前被押往東區裁判法院提訊，被控一項盜竊罪名。&#13;<br> 林燕妮前晚在灣仔看首映時說：「我要讚警方辦事效率好迅速，我點算過一共損失約一百二十六萬，警方幫我起番好多失物。舊年我兩個細佬先後死咗，農曆年阿爸又過埋身，好多唔開心事發生，個工人又咁對我。」<br> &#13;<br> <spanclass>工人通屋摷 &#13;<br> 問林燕妮失去的財物有甚麼？她說：「我儲咗好多富格林金幣，唔會日日攞出嚟數，我都鎖好，可能個工人通屋摷，我又唔見咗跟冧把嘅一千蚊紙幣，合共一萬蚊，另外又有啲有紀念價值嘅嘢。」&#13;<br> 採訪、攝影：魯萍</spanclass></p></body></html>