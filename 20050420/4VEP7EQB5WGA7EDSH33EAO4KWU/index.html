<html><header><meta charset="utf-8"><title>701收料站：信利動態好積極</title></header><body><h1>701收料站：信利動態好積極</h1><p>千呼萬喚始出來的嘉華國際（173）同埋嘉華建材（027），噚日復牌表現簡直係有負眾望，前者竟然先升後跌4.69％，收3.05元，後者雖然最高見過11元，但收市回落至9.70元，最終只升14％，未免令人有雷聲大雨點小之感，唔怪得其他濠賭股表現亦一般。&#13;<br> 無論點都好，嘉建總算係噚日悶蛋市中僅有的焦點。雖然大市後向未明，但繼續有股份努力搞推廣活動，頻頻與證券界人士會面，例如上月底公布業績甚靚仔的信利國際（732），呢排就好積極見人，雖然股份成交唔多，但叫做較之前活躍。&#13;<br> 信利上月底公布截至去年12月底止全年業績，盈利有成5.27億元，勁升173%。&#13;<br> 公司高層對證券界人士講明，今年會繼續投放大量資源來提升顯示器的產能，兼且會加強客戶基礎，所以預期今明兩年會持續增長。信利昨日升1.82％，收11.20元，成交股數33.8萬股，金額377萬元。&#13;<br> 慕容小初</p></body></html>