<html><header><meta charset="utf-8"><title>SmarTone二百萬像素3G機三部SHARPSX813送比你</title></header><body><h1>SmarTone二百萬像素3G機三部SHARPSX813送比你</h1><p>超高質素出名嘅SHARPSX813，早前終於都由SmarTone獨家開賣，挾着內置2倍光學變焦嘅200萬像素鏡頭、ASV級數CGSilicon靚芒等超強規格，令人睇見都流晒口水！今日《蘋果》就聯同SmarTone，送出三部SX813畀讀者（每部價值$5,980，加送1個月月費），想激玩SmarTone嘅3G功能，同埋SX813嘅影相及多媒體功能，就唔好猶豫，填妥參加表格，快快手Fax嚟喇！&#13;<br>&#13;<br>記者、攝影：劉耀祥&#13;<br>ImageGirl：Yuki</p><p>SX813PROFILE</p><p>制式：WCDMA、GSM900/1800/1900MHz三頻&#13;<br> 顯示器：26萬色/320×240像素/2.4吋&#13;<br> 外鏡頭：200萬像素&#13;<br> 內鏡頭：30萬像素&#13;<br> 記憶體：內置13MB＋SD槽&#13;<br> 功能：藍芽、紅外線、TVOut、GPRS、64和弦、MP3播放&#13;<br> 備用時間：187小時&#13;<br> 通話時間：80分鐘（視像）/180分鐘（語音）&#13;<br> 體積：192×50×26mm&#13;<br> 重量：149g&#13;<br> SmarTone&#13;<br> 查詢：28802688</p><p>拆解！數碼通出機疑問</p><p>SX813咁正咁多嘢玩，多人出機自然在所難免，之但係亦都因為出機而引起唔少誤會。例如舊客戶都要出示住址證明、帶號碼上台要先畀錢後交機，以及有2張合約嘅客唔可以再出SX813。原來一切都係因為SX813太值錢，SmarTone要為此機作出大額補貼，所以先要確定帶號碼上到台先可以拎機；以及要番個最Update嘅住址證明，而合約問題亦都係因為SmarTone為SX813補貼太多，先至有呢個保障自己嘅規矩！</p><p>人人都知SX813身懷超靚鏡頭，200萬像素之餘再加埋2倍光學變焦，影張靚相當然話咁易！不過，靚靚鏡頭唔單止識得影靚相，查實重識得「讀密碼」。因為SX813內置「QRCode」程式，只要用鏡頭對住「QRCode」，就可以解讀「密碼」，將密碼變成文字或圖案。用家可以將唔想俾人知嘅資料或圖片，自製「QRCode」，保密程度當堂大大提升！而且，SmarTone更將此玩意融入其多媒體內容中，只要拎住張SmarTone嘅「QRCode」宣傳單張，內含多款Wallpaper、Game及靚歌「QRCode」，只要對住個Code影一影，就可以即時得到超連結Download，唔使上網搵餐飽，勁慳時間！最新搞作就係梁漢文×PingPung嘅PrivateParty門券，喺廣告上影一下就可以有機會拎兩張飛！</p><p>行貨水貨大不同</p><p>可能SX813嘅規格實在非常誘人，所以現時坊間亦都出現所謂嘅SX813水貨─V902S，好多人都以為V902SH同SX813一樣，其實睇真啲，就會發現分別極大！除咗人所共知嘅保養問題之外，SX813亦支援繁簡體中文，按鈕上亦多咗個視像會議快速掣，玩視像嗰時就更加就手。除此之外，使用介面亦有極大分別，例如SX813採用九宮格圖案介面、影相介面更易調校光暗度等，都係水貨V902SH所冇嘅！不過更重要就係，SX813內置GSX遊戲引擎，玩3D遊戲更加得心應手！</p><p>200萬像素手機召集</p><p>200萬像素鏡頭已經成為手機最新戰場，機款亦開始愈來愈多，若果唔係一定需要3G手機，只求影張靚相，一般2.5G制式手機已經綽綽有餘！</p><p>SHARPTM200自動對焦</p><p>同樣出自SHARP手筆，自動對焦200萬像素鏡頭，規格上與SX813差唔多，目前只有水貨，兼且價錢亦唔平！&#13;<br> &#13;<br> 規格：GSM三頻、26萬色內芒、64和弦、200萬像素鏡頭、SD卡</p><p>NECN840微距拍攝</p><p>外形一貫NEC機種風格，200萬像素鏡頭質素唔錯，兼且可以玩微距，再加埋聽歌拍片，功能上都算幾齊全。&#13;<br> &#13;<br> 規格：GSM四頻、26萬色內芒、64和弦、200萬像素鏡頭、mini-SD卡</p><p>三菱M900富士鏡頭</p><p>採用富士SuperCCD技術，谷上200萬像素，內外顯示器都用上26萬色，睇相一流，不過影人就一定要用外芒。&#13;<br> &#13;<br> 規格：GSM雙頻、雙26萬色芒、64和弦、200萬像素SuperCCD鏡頭、mini-SD卡</p><p>售賣點：</p><p>全新世界&#13;<br> 查詢電話：27872282&#13;<br> 地址：旺角先達廣場地下28號舖</p><p>遊戲篇</p><p>無論你係想玩SX813嘅200萬像素鏡頭、或者係ASVCGSilicon，又或者係「QRode」都好，總之都係想有部SX813在手。而《蘋果日報》及SmarTone亦深知你需要，今日特別送出三部SX813畀你，只要答到以下問題，再填妥參加表格，就有機會得到SX813！</p><p>第一關：睇格仔配對</p><p>第一關就同大家玩配對，將以下「QRCode」配番個合適嘅遊戲連結，再將正確對應嘅英文字母答案填於參加表格內。</p><p>第二關：問答題</p><p>1.SX813顯示器解像度是多少？&#13;<br> A.320×160	B.320×320	C.320×240&#13;<br> &#13;<br> 2.SX813具有多少倍光學變焦？&#13;<br> A.2倍	B.3倍	C.4倍&#13;<br> &#13;<br> 3.SX813支援哪種記憶卡？&#13;<br> A.MS	B.SD	C.CF</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭三名參加者可得到SHARPSX813手機一部（價值$5,980）及數碼通一個月月費（$128計劃）。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及SmarTone員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> &#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> &#13;<br> ‧必須憑報紙上的參加表格才可以參加遊戲。</p></body></html>