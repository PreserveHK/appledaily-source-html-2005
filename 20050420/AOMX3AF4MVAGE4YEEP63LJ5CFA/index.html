<html><header><meta charset="utf-8"><title>時裝表演池珍熙齋睇Model</title></header><body><h1>時裝表演池珍熙齋睇Model</h1><p>上星期訪港令唔少香港師奶瘋狂嘅「閔大人」池珍熙，前日同合演劇集《春日》嘅女星高賢貞齊齊出席韓國首爾時裝設計中心所搞嘅時裝表演，重成為全場焦點。池珍熙話自己唔多識時裝，出席時裝騷主要都係睇模特兒喎。池珍熙咁口花花，小心返屋企俾老婆扭耳仔呀。</p></body></html>