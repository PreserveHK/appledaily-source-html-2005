<html><header><meta charset="utf-8"><title>致敬活動好友捧場</title></header><body><h1>致敬活動好友捧場</h1><p>六十七歲嘅兩屆金像影帝德斯汀荷夫曼（DustinHoffman，左）喺影壇嘅成就有目共睹，林肯中心電影學會為表揚佢幾十年嚟拍咗咁多出色嘅作品，前日特別喺紐約搞咗一個向佢致敬嘅活動，當日德斯汀帶埋老婆一齊出席，而羅拔迪尼路（RobertDeNiro，右）同德斯汀成名作《畢業生》嘅導演米克尼高斯（MikeNichols）等都有到場支持。　</p></body></html>