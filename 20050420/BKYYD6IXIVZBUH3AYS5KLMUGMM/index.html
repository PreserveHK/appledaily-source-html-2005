<html><header><meta charset="utf-8"><title>SONY滑鼠打斜用</title></header><body><h1>SONY滑鼠打斜用</h1><p>S光學滑鼠玩無可玩，咩800dpi、十幾個掣已經俾人用過晒，再嚟都係玩款一招。SONY日前就公布一款VAIO光學式滑鼠，圓咕碌兼打斜晒，充滿CyberFeel，廠方宣稱咁嘅設計主要為切合人體工學，三個接觸點令用家長時間操作，都冇咁易攰。滑鼠底部採用「PTFE素樹脂」，能大幅減輕跟桌面嘅摩擦，直接提升操作時嘅順滑度，咁親切嘅Design，當然大條道理賣5,000日圓（約港幣$360），咁都俾佢諗到，有時真的不得不佩服日本仔嘅創意。&#13;<br>&#13;<br>記者：徐影龍</p><p>官方網址：www.ecat.sony.co.jp/computer/vaio/acc/index.cfm?PD=21232&amp;KM=VGP-UMS50</p></body></html>