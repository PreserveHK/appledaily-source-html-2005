<html><header><meta charset="utf-8"><title>AV陳列室︰<br>正式淘汰VHSDVD錄影機跌破$1,000</title></header><body><h1>AV陳列室︰<br>正式淘汰VHSDVD錄影機跌破$1,000</h1><p>傳統VHS錄影機會食帶，錄得多又會花，又要等回帶先睇得番，呢啲「特點」通通唔會喺新一代DVD錄影機身上搵到，而且重多咗好多實用功能，加上今年無論係DVD碟同機價開始下跌，DVD錄影機取代VHS錄影機正係大勢所趨。今日《蘋果》就找來多款DVD錄影機大特賣，當中更包括硬碟式DVD錄影機，只要手揸《蘋果》就可以優惠價購買。&#13;<br>&#13;<br>記者：許福合　攝影：陳偉強　ImageGirl：Kennis</p><p>抵買4強</p><p>DVD錄影機可以話AV場新貴，選擇同款式都愈來愈多，事關同VHS錄影機相比，優點真係多好多。以下幾部機雖然不設硬碟，不過價錢相對抵好多，啱晒新手入門試玩。</p><p>DVR-1000P1千有找</p><p>唔使1千蚊就可以買部DVD錄影機？無錯，EURO呢部DVR-1000P真係一千蚊有找就可以拎返屋企慢慢玩，巿面同類機一般都要二千左右，價錢真係平得驚人。個樣都好得人歡心，而且功能好齊全，應有盡有，內置TV-Tuner可以接收電視，能以DVD+R/RW錄影，一般使用一隻4.7GBDVD，就可以錄足6個鐘，比VHS錄影機自然好用得多，而且支援Nicam接收，畫面質素可睇足500線數，加埋AC3音效，平價機之中都叫過足癮。除咗DVD，另外還可以用MP3、VCD、CD-R/RW同JPEGCD，數碼玩家就更多嘢玩。&#13;<br> 售價：$1,880　&#13;<br> 蘋果價：$990（a）&#13;<br> &#13;<br> 規格：DVD+R/RW燒錄、AC3音效、DV/S-Video輸出</p><p>DVR-720H48倍速複製CD</p><p>Pioneer錄影機一向都以DVD-R/RW為主，呢部DVR-720H亦唔例外，內置NicamTV-Tuner及支援Nicam錄影，即所謂嘅真Nicam，可以將電視原汁原味錄下來。功能方面變得Pro好多，具備片段刪剪功能，當要睇相片，亦內置有PhotoViewer，就好似用緊電腦睇相一樣咁方便。另外，最吸引用家重係個48倍速燒錄功能，可高速將硬碟內容複製到DVD內，比一般DVD錄影機快48倍。光碟格式都係大路規格，玩齊CD/CD-R/RW/VCD/MP3/WMA。&#13;<br> 售價：$7,290　&#13;<br> 蘋果價：$5,180（a）&#13;<br> &#13;<br> 規格：DVD-R/RW燒錄、48倍速複製、色差/光纖輸出</p><p>DR-4812W3合1卡槽</p><p>除咗錄電視外，好多錄影機都重有其他輸入介面，常見有IEEE1394外，LGDR-4812W重設有一個3合1讀卡槽，可以用到MMC、SD、MS記憶卡，方便影相發燒友睇相同直接燒隻PhotoCD。DVD燒錄方面，支援DVD+R/RW，提供6個小時錄影時間，並具有VR影片剪接功能，有邊段唔要都可簡單飛走。光碟格式除咗最常見款式外，更支援KodakPictureCD，Kodak機用家更可享受更佳視覺效果。機身前還提供有DV/S-Video/AV輸入，要接駁其他機種都好方便。&#13;<br> 售價：$3,280　&#13;<br> 蘋果價：$2,080（a）&#13;<br> &#13;<br> 規格：DVD+R/RW燒錄、MMC/SD/MS卡槽、DV/S-Video輸入</p><p>MA-3000R送2.1喇叭</p><p>作為電視發燒友，可能連外語片都會撈埋，Nicam功能自然重要，不過真正可以將Nicam錄影嘅錄影機一般都要2、3千以上，MAX嘅MA-3000R就只要$1,480就有交易，最長同樣可錄影6小時，想要質素高啲可轉用HQ制式，雖然錄影時間只有1小時，不過就能將解像度提高至720線，適合珍藏節目！另外還可播放SVCD、VCD、CD、JPEG同MP3CD，音效部份更提供5.1音效，用來聽歌都唔錯。用蘋果價購買重送埋Hithot2.1喇叭，抵上加抵！&#13;<br> 售價：$2,380&#13;<br> 蘋果價：$1,480（送Hithot2.1喇叭，價值$280）（b）&#13;<br> &#13;<br> 規格：DVD+R/RW、5.1音效、IEEE1394</p><p>DVD硬碟錄影機</p><p>有行內人士表示原來現時選擇DVD錄影機，都偏向揀內置有硬碟機種，事關唔使買碟錄之餘，更可以做到錄完即棄。</p><p>DW7210送金手指</p><p>&#13;<br> MAG呢部DW7210，內置一個80GB硬碟，蘋果價就做到3千有找，$2,990就有交易。當要燒碟時，就可使用DVD+RW，支援Time-Shifting錄影，即使行開行埋都唔怕錯過節目。基本大路嘅光碟格式都玩到，並加碼支援網上時興嘅DivX及MPEG4。同系列還有部160GB嘅DW7216，功能大致相同，只係換上個黑色Panel，同樣有優惠價提供。&#13;<br> 售價：$3,680（80GB）/$4,280（160GB）&#13;<br> 蘋果價：$2,990（80GB）/$3,680（160GB）（送256MB記憶手指，價值$350）(b)&#13;<br> &#13;<br> 規格：DVD+RW、80/160GB、支援DivX及MPEG4格式</p><p>DMR-E500H錄影709小時</p><p>&#13;<br> 講到DVD錄影機，PanasonicDMR-E500H都算係富豪級機種，原價高達$12,800，差唔多等於半部Plasma，功能當然要交足功課；首先擁有超高400GB硬碟，最長可錄709個小時，而且少有地支援DVDRAM，令到剪接或錄影節目都變得更具彈性，而且內置大量影片編輯功能，媲美個人電腦！接駁介面同樣電腦化，可直接插入SD卡讀相讀片，亦可經PCMCIA介面讀到其他種類記憶卡，其他功能包括IEEE1394、MPEG4錄播等。&#13;<br> 售價：$12,800　&#13;<br> 蘋果價：$9,980(a)&#13;<br> &#13;<br> 規格：DVDRAM/DVD-R、400GB硬碟、MPEG4錄影</p><p>DV-HR300H中價品牌機</p><p>&#13;<br> 大多數品牌都係獨沽一味，雖說現時+同-DVD嘅兼容性已經大有改善，但要求高嘅用家可能對SHARPDV-HR300H特別有興趣，可以錄晒DVD+/-R/RW，兼容性算係少有，功能亦好齊全，內置有80GB硬碟，具備DV輸入、光纖及同軸線輸出等，加埋品牌機兼內置有硬碟，蘋果價$3,680，比唔少雜牌兼無硬碟嘅機種都還要抵玩！&#13;<br> 售價：$4,380&#13;<br> 蘋果價：$3,680（a）&#13;<br> &#13;<br> 規格：DVD±RW、80GB硬碟、DV輸入、</p><p>950C再續韓潮</p><p>&#13;<br> 韓國品牌Hyundai推出嘅950C內置一個160GB硬碟，最長可錄足150個鐘，而且玩埋Nicam，功能都算齊全，燒碟方面就可選用DVD+RW，並且可睇足聽足一般視聽格式。除咗機背嘅S-Video、AV輸入輸出外，更提供逐行掃描色差輸出，對應LCDTV以及Plasma等裝置。&#13;<br> 售價：$3,680&#13;<br> 蘋果價：$3,380（c）&#13;<br> &#13;<br> 規格：DVD+R/RW、160GB硬碟、S-Video、Composite輸入/輸出</p><p>DVD硬碟錄影機5大優點</p><p>&#13;<br> 1.除咗錄喺DVD上外，亦可將節目先儲存於硬碟，可隨時重播或再燒碟。&#13;<br> 2.部份高檔機種設有影片編輯功能，用家可先將相片儲存至硬碟，再作剪接。&#13;<br> 3.一隻DVD4.7GB，容量當然不及由80GB起跳硬碟，錄影時間亦無得比，部份大GB數機種，錄足成個禮拜都冇問題。&#13;<br> 4.若機種設有讀卡槽或IEEE1394，可先將影音檔傳送至硬碟，再作燒錄。&#13;<br> 5.部份型號支援Time-Shifting「邊錄邊睇」功能，可一邊翻睇已錄節目，同一時間錄低當下節目，毋須等錄完先有得睇咁麻煩。</p><p>買機小貼士</p><p>1.留意DVD錄影機所選用制式，購買DVD碟時須要配合。&#13;<br> 2.若果對剪片等影畫功能不注重，較平價機種都係個好選擇。&#13;<br> 3.硬碟錄影碟要好似電腦一樣，簡中Format硬碟先可以跑得暢順。&#13;<br> 4.DVDRAM制式兼容性較低，一般以DVD+R或DVD-R較流行。&#13;<br> 5.部份錄影機所具備Nicam功能並不完整，只能預先選擇一個語言錄影。</p><p>查詢電話</p><p>(a)華仁會　（23980280）&#13;<br> 地址：旺角花園街75-77號花園商業大廈5,6樓&#13;<br> (b)P8　（31884361）&#13;<br> 地址：旺角廣東道998號高明商業大廈9樓A室&#13;<br> (c)數碼坊　（23882712）&#13;<br> 地址：旺角朗豪坊地庫2層25號</p></body></html>