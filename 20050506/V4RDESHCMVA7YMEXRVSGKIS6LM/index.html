<html><header><meta charset="utf-8"><title>美麗在望︰帶阿媽做Facial$188益埋囡囡</title></header><body><h1>美麗在望︰帶阿媽做Facial$188益埋囡囡</h1><p>阿媽大過天，想𠱁得佢開開心心，最實際莫過於帶佢出街扮靚。不妨為佢安排扮靚時間，早上做Facial，下午剪髮修甲，令她忙足一日。市面上有不少美容院髮型屋，在母親節期間都有優惠推廣，只要阿女帶埋阿媽齊齊扮靚，便可享優惠價，咁媽咪同囡囡都能盡享着數。&#13;<br>&#13;<br>記者：馬靜兒　攝影：伍慶泉、陳盛臣&#13;<br>Models：Joyce（IsisModel）、Samatha、&#13;<br>June（CoolFactory）&amp;Yankee</p><p>修靚纖纖十指</p><p>阿媽平日做得家務多，指甲邊變乾生死皮，修甲最實際，可以選擇塗帶閃粉的深紫紅色指甲油，搶眼又不做作。阿女就可以撞迷人桃紅色，幾Sharp！</p><p>11:00am-12:00nn&#13;<br>母女齊護膚　同行價平到笑</p><p>媽咪辛苦咗咁多年，面上難免會出現乾紋，膚色轉暗，帶她做Facial便能令她皮膚可以重現白滑。有美容院因母親節關係，推出買一送一超值套餐，以$200有找的價錢，為媽咪及同行女兒做個美白Facial。全個療程由洗面到敷面膜，都加入杏仁粉末，有美白滋潤功效。</p><p>程序</p><p>BeautyForever（35862333）&#13;<br> 地址：尖沙嘴彌敦道180號寶華大廈13樓&#13;<br> 杏子美白面部護理：媽咪女兒同行價$188，優惠期至5月31日。</p><p>2:00pm-4:00pm&#13;<br>名Salon理髮修甲五嚿水搞掂</p><p>幫阿媽恤髮當然要去中環名Salon至夠高檔，母親節期間帶埋阿媽剪髮、做護理，連修甲每人$500。據悉，這間Salon平日做全套服務約要$1,000多，現在變相半價。</p><p>阿媽變身過程</p><p>髮型師Harris認為媽咪頭髮太厚，髮絲缺乏營養，所以便替她將頭髮剪薄一點，再做蛋白質營養焗油。</p><p>1.先以用含蛋白質頭髮精華素和滋養霜焗油。&#13;<br> 2.焗完油，髮型師用髮夾把阿媽頭髮夾鬈，因為曲髮適合成熟女士。</p><p>阿女變身過程</p><p>阿女頭髮缺乏水份和髮型沉悶，可替她修剪頭髮和做保濕護理。</p><p>1.少女髮質多缺少水份，用有保濕作用的水份精華素和營養霜焗油就最適合。&#13;<br> 2.夏天天氣悶熱，將前半部頭髮逐束夾起，看來清爽得多。</p><p>PRIVATEi（25264488）&#13;<br> 地址：中環國際金融中心Ｉ期3003-3005店&#13;<br> 母親節優惠：剪髮、頭髮護理、造型及修甲$500，但必須母親及女兒同時光顧，優惠由即日至5月31日。</p></body></html>