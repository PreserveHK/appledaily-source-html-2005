<html><header><meta charset="utf-8"><title>大熱MPV唔使30萬</title></header><body><h1>大熱MPV唔使30萬</h1><p>近來唔少人都改變咗買車口味，加上不少新車款陸續推出，令一向揸開傳統四門轎車的用家，亦嘗試改用MPV一類多用途車款，貪佢夠實用闊落。所以筆者特別找來多款日本品牌的中型家庭式MPV車以至頂級豪華MPV車型號，其中既有未出牌的全新豐田Alphard2.4，又有豪版本田Stepwgn2.0i，少不了重有當時得令的豐田Picnic，全數不過30萬樓下車款，值得考慮！	&#13;<br>&#13;<br>記者、攝影：陳偉林</p><p>豐田Alphard2.4Sport同級最佳座艙</p><p>同級車中出名係座艙鋪排，無論乘坐感或配套設備，皆媲美高級轎車款，咪數只得2千幾，叫價已較新車便宜近6萬，超值！&#13;<br> &#13;<br> 製造及首次登記年份：03/04年&#13;<br> 手數：0&#13;<br> 牌費：（已過期）&#13;<br> 行車里數：2,053km&#13;<br> 當年車價：$348,000&#13;<br> 二手叫價：$288,000&#13;<br> 車輛提供：自動車（21740778）&#13;<br> </p><p>本田Stepwgn2.0i換裝跑車胎軨</p><p>新車換裝上四輪跑車合金胎軨，變得有活力又時尚外，新版左邊重有電趟門配搭，乘客上落倍感輕鬆自在，咪數未及3萬叫價只係約15萬，加上車體內外保養如新，自然有多一份吸引力。&#13;<br> &#13;<br> 製造及首次登記年份：01/02年&#13;<br> 手數：0　　　&#13;<br> 牌費：2006年1月&#13;<br> 行車里數：28,285km&#13;<br> 當年車價：$249,000&#13;<br> 二手叫價：$148,000&#13;<br> 車輛提供：自動車（21740778）</p><p>豐田Picnic配備原廠天窗</p><p>當年面世熱賣過好一段日子，既有原廠雙天窗、前後獨立送風冷氣同音響，加上一套剛換裝的跑車合金胎軨，叫價不過16萬8千，尚算吸引。&#13;<br> &#13;<br> 製造及首次登記年份：03年&#13;<br> 手數：0　　&#13;<br> 牌費：（已過期）&#13;<br> 行車里數：21,920km&#13;<br> 當年車價：$238,000&#13;<br> 二手叫價：$168,000&#13;<br> 車輛提供：永發汽車（27496126）</p><p>萬事得Premacy11萬叫價吸引</p><p>屬車廠一款暢銷的家庭MPV車設計，賣相富歐陸味道之餘，無論設備、性能演繹同可靠性亦較前提高不少，02年車僅行萬二多公里，現今二手放盤叫價吸引。&#13;<br> &#13;<br> 製造及首次登記年份：02年&#13;<br> 手數：0　　&#13;<br> 牌費：2005年8月&#13;<br> 行車里數：12,427km&#13;<br> 當年車價：$228,000&#13;<br> 二手叫價：$108,000&#13;<br> 車輛提供：俊銘汽車（23219944）</p><p>豐田Granvia簇新明星車</p><p>雖然有近三年車齡，但車體內外保養簇新，行車里數不過1萬8千多，屬低咪數一族，想享受一下坐明星保母車的體驗，可算係一眾同級車中至超值之選。&#13;<br> &#13;<br> 製造及首次登記年份：02年&#13;<br> 手數：0　&#13;<br> 牌費：未出牌&#13;<br> 行車里數：18,504km&#13;<br> 當年車價：$450,000&#13;<br> 二手叫價：$228,000&#13;<br> 車輛提供：金匯汽車（60331222）</p><p>本田Odyssey2.3i外形討好裝備齊</p><p>本田Odyssey除咗外形討好，基本配套同可靠的耐用性亦應記一功，加上闊落的座椅鋪排，完全切合時下CityMPV車身份。此車出廠記錄屬2000年，新淨、叫價都係吸引嘅地方。&#13;<br> &#13;<br> 製造及首次登記年份：00年&#13;<br> 手數：0　　&#13;<br> 牌費：（已過期）&#13;<br> 行車里數：48,244km&#13;<br> 當年車價：$298,000&#13;<br> 二手叫價：$128,000&#13;<br> 車輛提供：俊銘汽車（23219944）</p><p>萬事得MPV7座雙趟門</p><p>三排七座位兼具雙趟門組合，又有恒溫冷氣及高級CD音響，日常代步合意又見實用，至今咪數只得3萬多，叫價10萬8千，尚算有號召力。&#13;<br> &#13;<br> 製造及首次登記年份：00年&#13;<br> 手數：2　　&#13;<br> 牌費：2005年9月&#13;<br> 行車里數：31,367km&#13;<br> 當年車價：$298,000&#13;<br> 二手叫價：$108,000&#13;<br> 車輛提供：盈焯汽車（27188332）</p><p>西九龍名車博覽館&#13;<br> 地址：長沙灣深盛路8號碧海藍天商場地下&#13;<br> 營業時間：10:30am-8:00pm&#13;<br> 查詢：27503668&#13;<br> 備註：可享有1小時免費泊車</p></body></html>