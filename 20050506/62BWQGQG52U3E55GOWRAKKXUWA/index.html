<html><header><meta charset="utf-8"><title>莫文蔚、馮德倫打情罵俏</title></header><body><h1>莫文蔚、馮德倫打情罵俏</h1><p>莫文蔚（Karen）昨日到邵氏片廠拍攝新歌《眾生緣》MV，導演正是Karen的男友馮德倫，不過二人被問到有關對方的問題時，都表現得相當尷尬。據知MV的製作費連租借場地費用高達七位數，但馮德倫的酬勞卻只得利是一封。<br> &#13;<br> <spanclass>「最緊要拍得人靚」 &#13;<br> 問馮德倫會否限制女友的衣着不可太性感時，他說：「總之啲衫係以配合個MV為主，拍MV最緊要係要拍得個藝人靚。」他又透露是女友主動要求他執導今次MV。&#13;<br> 至於Karen接受訪問時，不斷褒獎男友是千萬導演，她笑說：「人哋𠵱家貴為千萬導演，唔係個個搵佢都拍㗎。」記者指她身為女友，應不會遭馮德倫拒絕時，Karen即尷尬地說：「你哋叫佢導演得啦，咁佢幫人拍嘢都要睇乜嘢身份嘅，可能我能歌善舞佢會覺得容易拍啲。」	&#13;<br> 採訪：李珮洳　攝影：林德雄</spanclass></p></body></html>