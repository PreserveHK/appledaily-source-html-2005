<html><header><meta charset="utf-8"><title>失業漢露宿街頭基金援手</title></header><body><h1>失業漢露宿街頭基金援手</h1><p>四年前，當年三十四歲的阿威從事飲食業生意，可說不愁生活，奈何其後生意失敗，欠下巨債。阿威數年來掙扎求存，最終仍落得露宿街頭、身無分文，蘋果日報慈善基金即時發放緊急援助金予他解決目前困難。<br> &#13;<br> <spanclass>「搭車見工錢都冇」 &#13;<br> 「我唔想申請綜援，我識得煮餸，想搵番份廚房工，不過暫時都未搵到，我𠵱家連搭車見工嘅錢都冇。」三十八歲的阿威坐在公園對記者說。&#13;<br> 阿威年前離婚，兩名現年七歲及十一歲兒子分別交由前妻及其姊照顧。四年前，阿威透過借貸數十萬元開設食肆，後因生意不景結業，令他瞬間一無所有。其後，阿威在朋友協助下，前往廣州工作，可是早前又不幸失業，他遂於本月中返港搵工，惟至今未有消息，身上僅餘的錢也花光，最終被迫在公園露宿，一日三餐只吃社工派贈的杯麵及乾糧。&#13;<br> 「𠵱家我全副家當淨係得身上呢套衫、背囊入面嗰張被，同埋十幾蚊。呢幾日我都喺公園露宿，沖涼就要去附近球場更衣室。」阿威苦惱地說。<br> &#13;<br> <spanclass>靠社工派贈乾糧 &#13;<br> 蘋果日報慈善基金有見阿威的處境，即時撥款二千元給他作生活費及搵工交通費。&#13;<br> 捐款編號：C1613&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>