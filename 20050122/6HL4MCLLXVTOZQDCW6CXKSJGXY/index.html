<html><header><meta charset="utf-8"><title>神話日本開騷封韓版SMAP</title></header><body><h1>神話日本開騷封韓版SMAP</h1><p>近日進軍日本嘅韓國人氣組合神話，前日為佢哋即將喺東京同大阪舉行嘅演唱會開記招。六位成員一出場就用日文同記者打招呼，重表示會將演唱會部份收入捐畀南亞海嘯災民。兩場演唱會嘅門票喺開售當日即時售罄，日本報章重將佢哋稱為「韓國版SMAP」㖭。</p></body></html>