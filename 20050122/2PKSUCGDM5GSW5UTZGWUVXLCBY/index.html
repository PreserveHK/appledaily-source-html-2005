<html><header><meta charset="utf-8"><title>今日開倉：<br>Nike限量版波鞋大減價買鞋過年係時候</title></header><body><h1>今日開倉：<br>Nike限量版波鞋大減價買鞋過年係時候</h1><p>追開波鞋嘅潮友都知，甚麼Crossover、特別版、限量版未出已炒到㷫烚烚。曾經名列炒榜又或掛住「限量版」三個字嘅款式，今日都要淪為減價貨，若然Nike、adidas波鞋唔啱睇，重有Timberland同其他男裝鞋，係時候買番對過年！&#13;<br>&#13;<br>記者：黃婉冰&#13;<br>攝影：林栢鈞&#13;<br>Model：Crystal&amp;Mike（CoolFactory）</p><p>adidasDecadeSuede</p><p>要OldSchoolFeel，adidasDecade最啱Channel，話晒全皮版曾經被譽為OldSchool鞋王，雖然呢對係帆布×皮，但效果同皮版分別唔係好大。最緊要價錢實際，重有紅×白×藍款俾你揀！&#13;<br> &#13;<br> 原價：$580&#13;<br> 開倉價：$349</p><p>Timberland反筒短Boot</p><p>Timberland呢款反筒短Boot，經典黃麖皮×MonogramPattern，六百有找，係時候趁低吸納！&#13;<br> &#13;<br> 原價：$1,099&#13;<br> 開倉價：$549</p><p>Nike限量版黃×灰DunkLow</p><p>DunkLow向來愛玩料玩色，玩限量版更加玩到出神入化。好似呢對灰色帆布×皮，Stonewash效果加埋個超搶眼黃剔，又係玩色之作。&#13;<br> &#13;<br> 原價：$799&#13;<br> 開倉價：$499</p><p>VandalSupreme皮料玩Stonewash</p><p>係人都知VandalSupreme最鍾意玩色玩料，呢對限量版就用皮革玩Stonewash，效果殘殘哋，比其他實色Color較有個性。鞋櫃無番對限量版，又點算係Vandal狂熱分子？&#13;<br> &#13;<br> 原價：$799&#13;<br> 開倉價：$489</p><p>軍Look迷彩AirForceIHi</p><p>今年潮興軍Look，呢對限量版AirForceIHi減得時間啱啱好，迷彩鞋面靚唔靚就見仁見智，但無可否認玩得咁花巧又的確唔係常有，入唔入貨？自己慢慢分析喇！&#13;<br> &#13;<br> 原價：$899&#13;<br> 開倉價：$599</p><p>迷人PinkDunkHi</p><p>粉紅×淺灰DunkHi，粉色ColorTone擺明Sell少女味，粉紅麖皮較少有，不妨趁平入貨。&#13;<br> &#13;<br> 原價：$699&#13;<br> 開倉價：$499</p><p>搶手全灰Jordan4代</p><p>一出已被炒高嘅全灰Jordan4代，價格雖已回落，但旺角重賣緊八百幾，𠵱家值得諗諗。&#13;<br> &#13;<br> 原價：$1,129&#13;<br> 開倉價：$799</p><p>SupremeCourt別注版TerminatorLow</p><p>SupremeCourt別注版TerminatorLow，鞋側繡上SupremeCourt字樣，另有紅×灰同白×藍。&#13;<br> &#13;<br> 原價：$599&#13;<br> 開倉價：$459</p><p>帆布×牛皮AirForceI</p><p>同DunkLow如出一轍，質料用帆布加皮革，但唔同嘅係呢對AFI以皮革做鞋面，帆布做邊，Stonewash感較強。&#13;<br> &#13;<br> 原價：$799&#13;<br> 開倉價：$499</p><p>低調NYC版AirForceIIHi</p><p>男仔之家唔鍾意咁Colorful，NYC版AFIIHi呢對黑色×橙剔，款式都算係低調之作，男仔襯衫着啱晒。&#13;<br> &#13;<br> 原價：$699&#13;<br> 開倉價：$499</p><p>薄網料DunkLow</p><p>呢對灰×藍DunkLow，鞋面玩質料，薄網內裏同絲網鞋面，SeeThrough效果幾特別，撞色唔啱睇，呢對又如何？&#13;<br> &#13;<br> 原價：$599&#13;<br> 開倉價：$399</p><p>LA別注版DeltaForcet</p><p>出自80年代籃球鞋款嘅DeltaForcet，紅×藍麖皮，顏色已經夠搶，鞋側重有個LA繡花，可惜唔算減好多。&#13;<br> &#13;<br> 原價：$699&#13;<br> 開倉價：$499</p><p>男裝優閒鞋&#13;<br>Timberland防水磨砂皮Boot</p><p>SmartComfortSystem系列款式，用上防水磨砂皮製造，皮料、鞋底軟熟輕身，款式斯文易襯。&#13;<br> &#13;<br> 原價：$999&#13;<br> 開倉價：$499</p><p>防滑透氣爬山鞋</p><p>Timberland爬山鞋，用上透氣、防滑設計，皮質柔軟舒適，加上防滑鞋底，行山最啱。&#13;<br> &#13;<br> 原價：$799&#13;<br> 開倉價：$399</p><p>BAFEIN超輕Wallabees</p><p>BAFEIN優閒鞋一向以手工精細出名，而Wallabees系列，則以其超輕、軟的倒模式鞋底作最大賣點，備有綁帶爛佬鞋及多色供選擇。&#13;<br> &#13;<br> 原價：$599&#13;<br> 開倉價：$279</p><p>$99Hi-Tech爬山鞋</p><p>Hi-Tech全天候行山鞋，備有LowCut同高筒兩款任揀，鞋身重量超輕，加上透氣及防滑鞋底，$99絕對物超所值！&#13;<br> &#13;<br> 原價：$599&#13;<br> 開倉價：$99</p><p>荃灣潮流倉（25471698）&#13;<br> 地址：荃灣沙咀道364-366號萬象工業大廈2樓3室&#13;<br> 日期：即日起至2月3日&#13;<br> 時間：星期一至日上午11時至晚上10時&#13;<br> 付款方法：只收現金</p></body></html>