<html><header><meta charset="utf-8"><title>沉睡12年傘王現身</title></header><body><h1>沉睡12年傘王現身</h1><p>沉睡咗十二年嘅「中國傘王」終於重出江湖。噚日要動員十幾人，用咗一個鐘，先至將五百幾公斤重嘅「傘王」豎喺方山景區畀遊人觀賞。&#13;<br> 呢把傘王原本喺四川省瀘州市江陽區分水鎮收藏嘅，高八米、直徑十二點四米，用竹同皮紙做原料，由分水傘廠老藝人用傳統手工，經過百幾日，於九三年八月製成。</p></body></html>