<html><header><meta charset="utf-8"><title>陶喆預告個唱露點</title></header><body><h1>陶喆預告個唱露點</h1><p>陶喆噚日揸咗架豪華房車到台北西門町與歌迷同樂，並為明年初舉行嘅兩場台北演唱會造勢。其間陶喆話喺個唱中唔排除會露點、跳hiphop同搵辣妹伴舞。而身為陶喆忠實fans、喺附近舉行緊握手會嘅組合S.H.E順便幫陶喆宣傳，重話會為偶像個唱擔任和唱㖭。</p></body></html>