<html><header><meta charset="utf-8"><title>　　美豔主播講有味笑話 - 李八方</title></header><body><h1>　　美豔主播講有味笑話 - 李八方</h1><p>近期電視新聞主播興出書，繼亞視主播張慧慈同無綫退休體育新聞主播伍晃榮後，有線主播張宏艷都出書，書名叫《再見女主播》，除咗講佢事業發展外，重爆好多幕前幕後秘密。&#13;<br> 強調𠵱家二十五歲嘅「La記」（有線中人對佢嘅暱稱，因佢英文名叫Lavender，即薰衣草），真人其實幾搞笑，重識講「有味」笑話。噚日佢喺星光行商務舉行新書發布會時，攞咗張佢喺東京讀碩士時嘅雪人相出嚟，叫現場啲人估吓佢擺乜落雪人身度，估好耐先至有人估到香蕉。係噃，雪人下邊真係有一隻蕉喎，佢話：「擺咗落去雪人栩栩如生，好多女仔即刻走過嚟影相。都係唔好講咁多，費事教壞細路。」&#13;<br> 𠵱家做主播當然要省鏡，不過佢曾因生BB，由百一磅肥至百六磅，幾經努力至收到身，方法係點就要書中尋。噚日個發布會，佢請咗文化人梁文道同馬家輝做嘉賓。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>