<html><header><meta charset="utf-8"><title>結他弦上的意國風情</title></header><body><h1>結他弦上的意國風情</h1><p>隻身走到英國卻英文都唔識講的意大利結他手AntonioForcione，上美國最大型的CD零售網站找不到半張他的專輯，但在英國及歐洲各地他早已是一個響噹噹的結他手，本地的音響發燒圈更是無人不識，只因此君近幾年轉投音響名廠Naim旗下的音響製作部門，每張專輯的音效均水準極高，亦甚具可聽性。</p><p>所以我冇打算喺呢度同你講這張結他靚碟的錄音有幾巴閉，若閣下只講求音效的話，睇到這裏大可換衫出發了。要求有內涵嗎？更加不用擔心，這正是Antonio如此受歡迎的原因，聽落好似較簡潔的旋律，他也會花盡心思放入不少新元素在音符之間，所以大家聆聽碟內每首作品時，也會發現他以不同的結他、不同的伴奏樂器及編曲手法令人有千變萬化的感覺，我建議你未聽之前，先睇睇CD書仔內他對每首作品所寫的感受，細意聆聽時會更為投入。&#13;<br> &#13;<br> 文：李廸偉&#13;<br> （reviewcd@yahoo.com.hk）</p></body></html>