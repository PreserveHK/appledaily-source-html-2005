<html><header><meta charset="utf-8"><title>黃家強拍拖學英文</title></header><body><h1>黃家強拍拖學英文</h1><p>黃家強前晚出席CASH頒獎禮時，自爆女友做繙譯工作，由於佢成日講英文，搞到家強呢排睇西片都唔使睇字幕。家強又話女朋友識佢之前唔知佢係圈中人，佢哋啱啱拍拖時，都試過因為私生活曝光而嗌交，但家強話只要大家問心無愧，行為舉止冇奇怪嘢就冇問題喎！</p></body></html>