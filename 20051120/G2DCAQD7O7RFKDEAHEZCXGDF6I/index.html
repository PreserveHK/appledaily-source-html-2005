<html><header><meta charset="utf-8"><title>視基仔、華仔為勁敵<br>Eason掃CASH四大獎</title></header><body><h1>視基仔、華仔為勁敵<br>Eason掃CASH四大獎</h1><p>陳奕迅（Eason）前晚在CASH頒獎禮連奪「最佳旋律」、「最佳歌詞」、「最佳男歌手演繹獎」及「最佳歌曲大獎」成為大贏家，問Eason視哪幾位為樂壇勁敵？他直指劉德華、古巨基和鄭中基。</p><p>陳奕迅（Eason）、何韻詩、黃家強、譚詠麟、顧嘉煇和鄭國江等，前晚在灣仔會展出席「2005CASH週年晚宴暨音樂獎頒獎典禮」，大會頒發「音樂成就大獎」給歌神許冠傑（Sam），由其哥哥許冠英代領，未有到場的阿Sam則透過錄影片段答謝各方支持。</p><p>囡囡腳頭好</p><p>Eason憑《夕陽無限好》奪「最佳旋律」和「最佳歌曲大獎」，他的另一首歌《浮誇》則奪「最佳歌詞獎」和「最佳男歌手演繹獎」，成為整晚大贏家。&#13;<br> 問Eason視誰為樂壇勁敵？他說：「古巨基走勢凌厲，劉德華重係幾勁，鄭中基嘅《無賴》都唔錯！」Eason近日事事順利，可認為是女兒腳頭好所致？對此Eason未有正面回應，只笑言自己今年有許多正能量，整個人開心了許多。</p><p>阿倫屎渠論</p><p>Eason近日積極為個唱減磅，他說：「醫生話我上身再重落去嘅話，腰骨會頂唔順！」前晚向雪懷指繼Eason之後，樂壇無人接棒，但Eason不認同說：「梗係唔會，正如阿倫當年都話後繼冇人㗎，樂觀去睇，相信一定會有嘅！」&#13;<br> 此外，阿倫對於梁榮忠「偷食」事件之後種種餘波，他表示自己不是當事人，不便評論。不過阿倫有感而發說：「香港樂壇嘅新聞，好似屎渠啲屎咁一嚿嚿飄出嚟，唔聞又唔得，咁咪由得佢飄出大海囉，因為跟住又會有第二嚿（指花邊新聞一單接一單），最多臭三個禮拜就唔會有事㗎啦！」&#13;<br> 採訪：馬建華　攝影：仇志德</p></body></html>