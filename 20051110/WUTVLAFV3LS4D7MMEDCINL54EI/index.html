<html><header><meta charset="utf-8"><title>韓國樂天倫敦上市</title></header><body><h1>韓國樂天倫敦上市</h1><p>韓國大家去得多，相信當地最大嘅SHOPPING勝地──樂天百貨，大家亦幫襯過。聽啲BANKER講，樂天百貨已經決定到倫敦上市，集資超過七十七億港幣，係韓國公司中最大一宗嘅IPO。樂天百貨係韓國家族企業樂天集團旗下嘅成員，𠵱家擁有二十二間百貨商店同埋折扣零售兼電影院連鎖商場LotteMart，員工超過八千人。樂天希望明年進軍中國和俄羅斯市場，○八年前成為全球十大百貨之一。</p></body></html>