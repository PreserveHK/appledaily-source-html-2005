<html><header><meta charset="utf-8"><title>陳嘉容尷尬談男友</title></header><body><h1>陳嘉容尷尬談男友</h1><p>陳嘉容噚日喺中環示範珠寶，平時頂多一個助手跟身嘅佢，噚日就成棚人跟住。陳嘉容以前曾誓言若男友有不良癖好就「拜拜」，咁呢個承諾會唔會兌現呢？佢一臉為難咁話：「𠵱家真係唔方便講，交咗畀律師處理啦，我好好，心情好又瞓得，工作重排到出年㖭，多謝大家關心。」</p></body></html>