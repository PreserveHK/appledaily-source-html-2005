<html><header><meta charset="utf-8"><title>許志安絕盜版靠自己</title></header><body><h1>許志安絕盜版靠自己</h1><p>許志安噚日接受商台訪問，宣傳下個禮拜同時推出嘅國語同廣東大碟。&#13;<br> 對於IFPI有意將金唱片同白金唱片嘅計算數字下調，安仔就覺得係件好事，雖然未必可以令歌手嘅唱片銷量增加，但起碼鼓勵到歌手。&#13;<br> 安仔又同馮仁昭講話𠵱家市道好差，但歌手仍然要搞好音樂，吸引大家買番正版。</p></body></html>