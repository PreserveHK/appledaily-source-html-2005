<html><header><meta charset="utf-8"><title>Keyman自遊行：外國睇波　齊齊唱波</title></header><body><h1>Keyman自遊行：外國睇波　齊齊唱波</h1><p>到外國睇波叫做朝聖，字眼實在用得妙！在異國球場，人人眾口一詞誠心唱會歌，就如彌撒念經一樣神聖，但對於我們這些遠方來的朋友，換來的卻是眼巴巴、口擘擘，不知如何是好。&#13;<br> 對，我們可能個個都有二十年睇波經驗，但偏偏就是沒有唱波的經歷，撈電視汁睇波的一代，無論是上一代或是下一代，最多只能透過評述員說話與說話之間的透氣位，隱約聽到球場的歌聲。當聽也差點聽不到時，莫說知道他們在唱甚麼了。這缺憾令筆者頭幾次的現場睇波經驗都很冇癮。明明球場很熟悉，球員很熟悉，四周都是同仇敵愾的自己友，但偏偏人哋唱乜都唔識，幾無奈。</p><p>改頭換面會歌一大抄</p><p>史上筆者見過兩次香港人曉唱外國會歌，一次是香港利物浦球迷會，他們一行數十人在活動中看着電視齊齊唱，筆者留心睇過無人有「貓紙」，肯定是練過還是熟背那一隻，可惜忘記了詢問利記fans，是否入會前要考試，否則不准加入呢？第二次是與LondonJon看韋斯咸，開波才一陣子，他就唱得琅琅上口了。天呀！原來球會歌天下文章一大抄，只需改改球員名就唱得，真方便！</p><p>建議現場歌聲取代評述聲音</p><p>強烈建議，日後直播期間可以開設多一條頻道，以現場歌聲取代評述聲音，再輔以歌詞字幕導唱，這樣電視台除了吸引到更多K迷睇波之外，還方便了各大準備去朝聖的球迷！日後一入場，就曉唱，uwillneversingalone!&#13;<br> 有線足球評述員馬啓仁</p></body></html>