<html><header><meta charset="utf-8"><title>張文慈打波邂逅洋機師</title></header><body><h1>張文慈打波邂逅洋機師</h1><p>張文慈（Pinky）近日有豔遇，原來她學打高爾夫球時認識了一個澳洲籍的港龍機師。張文慈昨日在電話中說：「早排我走去學高爾夫球，學咗一堂覺得幾好玩，第二堂咪冇book教練咯，但去到又唔識打喎，有個外籍人士走埋嚟話教我打波，叫我同佢啲朋友一齊打，我向來對西人都冇乜防範，就去咗同佢啲朋友一齊打，佢之後問我攞咗電話，我諗住做朋友都冇乜所謂，就畀咗佢。」&#13;<br> <br> <spanclass>「日日打畀我」 &#13;<br> 自此該機師連續一個禮拜致電張文慈邀約，Pinky說：「佢日日都打畀我，因為佢好有誠意，所以我覺得有壓力，佢話自己係澳洲籍機師，三十七歲單身，佢係有禮貌嗰種，但我就鍾意黃皮膚嘅男仔，西人唔係太啱我。」&#13;<br> 採訪：魯萍&#13;<br> 攝影：仇志德&#13;<br> 化妝、髮型：DorisNak</spanclass></p></body></html>