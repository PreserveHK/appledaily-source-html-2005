<html><header><meta charset="utf-8"><title>股壇瀏覽器：宜進利基金接貨</title></header><body><h1>股壇瀏覽器：宜進利基金接貨</h1><p>美股受油價及債券利率上升拖累，大挫逾百點，港股噚日當然難置身事外，上午跌至13742後回穩，午後反彈之勢持續，跌幅收窄至85點，收報13856，成交205.94億元。&#13;<br> 大笨象滙控（005）企穩，收報128.50元，冇起跌，成交22.8億元，最特別係噚日11.7億元沽空成交中，竟無1股滙控。港股企得穩，唔知係咪同董建華公布請辭有關呢？<br> &#13;<br> <spanclass>東方海外股東開心 &#13;<br> 阿董宣布離任，皆大歡喜。而阿董家族的東方海外（316）業績更令股東們興奮，全年勁賺6.7億美元，增長1倍，遠勝市場預期，每股派息1.40港元，重10送1紅股。可能最令股東開心，就係阿董話唔會返回東方海外。&#13;<br> 宜進利（304）日前有董事批咗4000萬股出街，相當於4.7%股權，每股作價大約1.93元。消息曝光後，股價於周二略為受壓，一度跌至1.95元，但好快就反彈，噚日勁升8.53%至2.225元。黑客話，批貨是配畀機構投資者，應該已落入基金手上。宜進利打算今年在國內擴展零售網絡，如此大計，當然要搵芬佬支持，起碼日後抽水都容易啲。&#13;<br> 雖然中海集運（2866）被花旗潑冷水，話要見2.20元，但亦有大摩與高盛唱好，可說旗鼓相當。中海集運噚日逆市升2%至3.80元，相當接近高盛所定的4.10元目標價，而大摩目標價4.30元，則仍有13.2%上升空間。&#13;<br> 阿虎</spanclass></p></body></html>