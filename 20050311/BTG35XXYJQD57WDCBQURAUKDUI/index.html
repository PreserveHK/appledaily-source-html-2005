<html><header><meta charset="utf-8"><title>設計形象做埋心理治療<br>楊采妮好色顧問尋開心</title></header><body><h1>設計形象做埋心理治療<br>楊采妮好色顧問尋開心</h1><p>楊采妮近日擔任服裝品牌春夏新裝形象顧問，又致力鑽研顏色學，她坦言顏色可看出人們不同的性格，故此她亦成為了朋友之間的心理顧問。</p><p>楊采妮最近應服裝品牌Bossini邀請，擔任春夏新裝形象顧問，雖然她不用做設計工作，但要兼顧的事情卻不少，除了早前為無綫拍攝了一連十集的特輯外，稍後更要擔任導師，教職員顏色學，忙得不可開交。<br> &#13;<br> <spanclass>顏色可看出個性 &#13;<br> 不過楊采妮坦言十分享受這份工作，因為她在紐約曾經讀過不少有關形象設計的短期課程，當中她最感興趣就是顏色學，楊采妮說：「其實顏色學就好似星座咁，每一種顏色就代表唔同嘅性格，好似當唔開心嘅時候，就千祈唔好着沉色衫，應該着白色或者綠色衫，等自己嘅心情慢慢平靜落嚟。」&#13;<br> 楊采妮笑言自己現時已經成為友儕之間的心理顧問，因為她的朋友無論着任何顏色的服裝，都會請楊采妮分析她們當日的心理狀況，十分搞笑。&#13;<br> 楊采妮當年息影後，在馬來西亞為不少藝人設計形象，當中最令她印象深刻的就是舒淇和李心潔。<br> &#13;<br> <spanclass>心潔如蛻變蝴蝶 &#13;<br> 楊采妮說：「同舒淇做真係印象好深，因為佢真係靚到不得了，我自己都掛住睇靚女啦！至於李心潔，佢嗰時好細個，重係做緊歌手，因為佢好想令自己變得成熟啲，改完形象之後，佢就好似蛻變咗嘅蝴蝶一樣，我同佢哋兩個重成為好朋友㖭！」&#13;<br> 採訪：駱華齡&#13;<br> 攝影：何國豪&#13;<br> 服裝提供：Bossini&#13;<br> 髮型：Pius@04Group&#13;<br> 化妝：DephineChan</spanclass></spanclass></p></body></html>