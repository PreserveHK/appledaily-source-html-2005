<html><header><meta charset="utf-8"><title>周末影靚女</title></header><body><h1>周末影靚女</h1><p>呢幾年DC銷情凌厲，已屬後生仔必備玩物。揸住部愛機梗唔會影吓生活照、風景咁簡單，每個禮拜都有十幾個影會出Location影Model，就知大家幾熱愛「影寫真」喇！今日就醒多兩個活動畀大家，靚女任影之餘重係費用全免！&#13;<br>&#13;<br>記者：徐影龍</p><p>黃榕1拖10任影</p><p>《數碼情報》喺呢個禮拜六搞咗個攝影活動，最吸引係搵咗新一代性感偶像黃榕撐場，重要拖多10位靚女蒲頭，擺盡靚Pose畀任你影，而由3位靚女新組成嘅WWW亦會到場同大家見面，咁大堆頭，睇怕你都要準備定支Wide鏡喇。&#13;<br> &#13;<br> 日期：3月12日（星期六）時間：2:00pm&#13;<br> 地點：銅鑼灣e電城五樓</p><p>兔女郎鬧市派禮物</p><p>另一單係香港XBOX為谷新Game《PlayBoy》而搞嘅宣傳活動，不過同場將有靚靚Model，扮演《花花公子》吉祥物兔女郎，一邊畀大家影相、一邊派精品禮物，之前已分別大鬧過旺角同深水埗，今個禮拜輪到玩轉港島區，有興趣者要留意。&#13;<br> &#13;<br> 日期：3月12日（星期六）&#13;<br> 時間：2:30pm（灣仔）/4:15pm（銅鑼灣）&#13;<br> 地點：灣仔區（電腦城地下出口）&#13;<br> 銅鑼灣（銅鑼灣廣場至Sogo一帶）</p></body></html>