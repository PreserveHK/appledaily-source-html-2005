<html><header><meta charset="utf-8"><title>旺角千人見證　出動鮮花戒指<br>癡男阿榮跪地向祖兒求婚</title></header><body><h1>旺角千人見證　出動鮮花戒指<br>癡男阿榮跪地向祖兒求婚</h1><p>容祖兒昨日在旺角舉辦簽名會，吸引近千人圍觀和索取簽名，當中有一位瘋狂男歌迷阿榮帶備玫瑰花和戒指到場，並當眾讀出愛的宣言向祖兒求婚，令祖兒不知所措。</p><p>容祖兒昨日到旺角出席新碟簽名會，吸引近千人排隊索簽名和湊熱鬧，其間有一名手執玫瑰花和戒指的男歌迷阿榮，竟突然在祖兒面前下跪，然後當眾讀出自創的「愛的宣言」向祖兒求婚。<br> &#13;<br> <spanclass>寄上請帖迫婚 &#13;<br> 起初祖兒有點不知所措，及後才笑說：「呢啲戒指，我年中都唔知收到幾多隻啦。」祖兒最後亦與該男歌迷合照留念。對於男歌迷突如其來的求婚，祖兒說：「我估唔到有男fans咁熱情向我求婚。」&#13;<br> 祖兒又透露曾有兩名男歌迷向她示愛，她說：「有一個男歌迷送咗一塊刻有『對你的愛永不變』嘅金牌畀我，另一個更猖狂嘅就寄咗張請帖畀我，但新郎名就係佢個名，新娘就係我。」<br> &#13;<br> <spanclass>要老公動腦筋 &#13;<br> 祖兒笑謂日後男友向她求婚時，一定要下跪，她說：「連歌迷都跪啦，男友求婚就更加要跪！我希望將來個男友不時帶畀我驚喜，因為我之前個男友唔係好識呢啲嘢，總之我最想第時個老公唔好淨係頭一兩年錫我，佢要永遠錫我之餘，重要動腦筋𠱁我。」&#13;<br> 採訪：李珮洳　攝影：葉君海</spanclass></spanclass></p></body></html>