<html><header><meta charset="utf-8"><title>田蕊妮聲演河馬媽媽「我一定要生小朋友」</title></header><body><h1>田蕊妮聲演河馬媽媽「我一定要生小朋友」</h1><p>在美國上畫十天便衝破一億美元票房的夢工場動畫《荒失失奇兵》，將於下月十四日在香港上映，田蕊妮為片中的河馬媽媽配音，阿田表示經過今次配音突然母性大發，但要做真正媽咪，還要待她做好心理及生理準備。</p><p>電影公司特別找了田蕊妮、鄭中基、方力申及詹瑞文等為《荒》片內的動物配音，田蕊妮聲演河馬歌莉亞，一口氣花了十二小時為《荒》片配音。她指自己有機會配音乃余文樂所賜，皆因她每次與余文樂碰面彼此都會鬥嘴，某次電影公司老闆聽見她鬧余文樂，覺得她聲音特別，便找她為動畫配音。</p><p>戒玩戒暴躁</p><p>田蕊妮謂經過今次為河馬媽媽配音後，發現自己潛在很大母性，她說：「我好鍾意小朋友，阿澤以前好憎小朋友，𠵱家佢都好似俾我感染咗。」新婚未夠一個月的阿田表示還未有生仔的念頭，但她強調：「我一定要生小朋友，但唔係話生就生，要我同阿澤有生理同心理準備先。」阿田坦言她與杜汶澤均是脾氣暴躁的人，不適宜照顧小朋友，她說：「我哋兩個都貪玩，等佢脾氣好啲，事業再好啲先，呢幾年都唔會生。」&#13;<br> </p><p>未慣做杜太</p><p>阿田透露雖然她與杜汶澤在婚前已同居，但兩人在婚後卻突然充滿家的感覺，她說：「未結婚之前大家會自私啲，但係𠵱家會幫對方諗好多嘢，呢啲就係負責同體諒。」阿田婚後最不習慣是被人叫杜太，她笑說：「之前喺街俾人叫杜太，我呆咗一陣先至識應，個感覺重有啲怪。」&#13;<br> 採訪：張俊銘　攝影：何國豪</p></body></html>