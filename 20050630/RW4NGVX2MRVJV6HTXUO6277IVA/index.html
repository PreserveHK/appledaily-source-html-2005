<html><header><meta charset="utf-8"><title>偷窺HelloKitty非人生活</title></header><body><h1>偷窺HelloKitty非人生活</h1><p>香港人有鋪睇樓癮，唔理買唔買，每逢香港有新樓盤，就會引起萬人空巷，睇吓有乜新格局。去到日本，睇樓團已非一間兩間咁睇，而係成幢成幢咁睇，順便帶你偷窺風華正茂的少女睡房私生活！&#13;<br>記者：陳慧敏&#13;<br>攝影：林栢鈞</p><p>高8度打鼾聲</p><p>冷靜冷靜，偷窺都係Gimmick嚟啫。日本多摩Kitty大本營SanrioPuroland，裏面的Kitty屋當然都要重新裝修。新時代，Kitty屋除了擴建了3外，還擺脫80、90年代流行的夢幻玫瑰，彈鋼琴與照鏡，全新Kitty屋實行玩潮玩科技！視像電話、DesignerChair等，照照梳妝鏡，原來瞳孔裏面會映出白色HelloKitty頭，可謂處處驚喜。我們一致同意，直衝Kitty閨房，可惜Kitty衣櫃鎖實咗，小記只偷窺到裏面有晚裝、水手服、蕾絲洋裝等，但已經不見她初出道時的吊帶短褲仔。坐坐依舊粉紅與白色相間，印滿花花與蕾絲的Kitty床，忽然有把女聲打呼聲，原來房裏還會播出Kitty打鼾聲，依舊高8度，好搞笑！</p><p>全新表演　夠晒貼身</p><p>入得Puroland重頭戲當然要睇歌舞表演，不明白何以好多香港旅客都選擇Skip掉滙演去Shopping。但今年是Puroland15周年紀念，好多滙演都已於26號換上新劇目，加入中國雜技表演的滙演非常華麗，幾個劇場如Kitty同三毛Daniel合演的《精靈佛羅雷絲》，其中必看有150座位的360度廻轉劇場《勾兒之傳說》，唔似得一般劇場觀眾席跟表演者坐到離行離列，XO、TwinsStar等就在你伸手可及的距離前走來走去，還有利用電腦控制的大型角色隨時在你身邊、甚至頭頂出現，氣氛熱列得連小記都想埋堆跳埋一份！</p><p>買最新限定Kitty帽</p><p>樂園中每層都有不同的商店，如要在有限時間內搜齊最新最精限量品，請將目標鎖定3樓最大的歡樂紀念品商店。甚麼限量新品、特別紀念版、HelloKitty首飾耳環手表之類的精品都在此發售，特別推薦Sanrio卡通人物帽，有HelloKitty、布甸狗、玉桂狗大頭帽，小朋友個個戴住又跳又走，買手信亦一定唔怕回港撞款。&#13;<br> &#13;<br> SanrioPuroland&#13;<br> 地址：東京都多摩市落合台1-31&#13;<br> 查詢：（81）423391111&#13;<br> 入場券：成人4,000日圓；少年（12-17歲）3,700日圓；11歲以下3,000日圓&#13;<br> 開放時間：星期一至五：10:00am-5:00pm；星期六、日及公眾假期：10:00am-8:00pm&#13;<br> 網址：www.puroland.co.jp</p><p>洋樓寺廟逐棟睇</p><p>闖過Kitty香閨，走過對面平台，就有座全玻璃架構的建築物。裏面十多二十間複式平房、傳統日式建築甚至寺廟的示範，走在裏面，似行TVB布景街多啲。成座示範單位連露台並非得個樣，裏面連梳化、床、書櫃甚至廚房用具都有齊。我同Yuki一人霸了間獨立平房，Yuki喜歡田園式曬衫陽台，小記就愛樓高三層純白系列落地玻璃連發熱地板Modern屋。場內還有些半完成的樓盤橫切面，讓大家了解日本建築結構。樓上還可以選購埋窗簾布及家具，十足巨型「宜×傢俬」，任玩唔嬲。&#13;<br> &#13;<br> Paint-House（多摩Center店）&#13;<br> 地址：東京都多摩市落合1-47號&#13;<br> 查詢：（81）427777111&#13;<br> 網址：www.paint-house.co.jp</p><p>酒店食超正魚生</p><p>睇完樓肚子餓，小記推薦各位到同場多摩京王酒店的日本料理屋去吃魚生。店裏的魚生非常新鮮，魚腩油夠豐腴，特別是海膽，入口即化無腥味，讓一向怕吃海膽的小記都吃了兩碟。收費雖則不算便宜，但以此價錢在日本隨便找家有點裝修的店子，也只能嘗到次一級的質素，值得一試。&#13;<br> &#13;<br> 多摩京王酒店&#13;<br> 地址：東京都多摩市落合1-43號&#13;<br> 查詢：（81）423740111</p><p>出門提一提</p><p>簽證：不論持BNO或特區護照均毋須簽證。查詢：25221184（日本領事館）&#13;<br> &#13;<br> 套餐：東京4天逍遙遊，乘港龍航空，包3晚住宿連早餐，住宿多摩京王酒店、SunshineCityPrince或ShinjukuWashington，價錢$3,599起。查詢：27222888（新華旅遊）網址：www.sunflower.com.hk&#13;<br> &#13;<br> 貨幣：100日圓約兌7.07港元&#13;<br> &#13;<br> 求助電話：03-3403-3064（中國駐日本大使館領事部）&#13;<br> &#13;<br> 鳴謝：新華旅遊、SanrioPuroland、多摩京王酒店、憇之湯多摩境店、雛燒鳥山、PENDAHOUSE</p></body></html>