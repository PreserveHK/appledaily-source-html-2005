<html><header><meta charset="utf-8"><title>張娜拉趕頭趕命睇舞台劇</title></header><body><h1>張娜拉趕頭趕命睇舞台劇</h1><p>正喺中國無錫趕拍電視劇《刁蠻公主》嘅韓國女星張娜拉，前日趁住劇集因大雨取消拍攝，搭咗兩個鐘頭火車，去咗上海欣賞舞台劇《雪狼湖》，之後張娜拉重去咗後台同張學友見面。當日學友表演時唔小心整跌咗個咪，佢為此向張娜拉講唔好意思，不過張娜拉就仍然大讚學友嘅表演非常出色。</p></body></html>