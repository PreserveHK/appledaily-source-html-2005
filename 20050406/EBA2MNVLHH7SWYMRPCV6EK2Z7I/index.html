<html><header><meta charset="utf-8"><title>精明消費：<br>十幾種任你揀超完美蘋果$55個</title></header><body><h1>精明消費：<br>十幾種任你揀超完美蘋果$55個</h1><p>每日一蘋果，醫生遠離我。唔講唔知，其實蘋果種類相當多，坊間有售的閒閒哋就有十幾種，當中以美國及日本蘋果為主，各有特色，其中有種叫陸奧的日本蘋果就賣到五十幾蚊一個，你食過未？&#13;<br>&#13;<br>記者：區佩嫦&#13;<br>攝影：梁細權、陳智良、黃子偉&#13;<br>模特兒：Kendy</p><p>日本矜貴vs美國價廉</p><p>美日蘋果成為了蘋果界的主流，「五粒的」的美國紅蘋果可謂美國的代表，最大賣點是價廉。而日本蘋果大部份以溫室栽種，外表靚靚味道美，可惜價錢較昂貴。</p><p>日本隊&#13;<br>&#13;<br>陸奧　外觀超完美</p><p>陸奧Mutsu蘋果擁有超級紅潤無瑕的果皮，配合圓渾的體形，超完美的外觀感覺如假蘋果般誘人。肉質較粗嚡，卻爽脆多汁，甜酸度適中，是日本蘋果品種和產量之冠的青森縣嘅代表。其當造期為10月中旬至翌年2月。&#13;<br> 售價：$54.8/個（c）</p><p>富士　最佳品種之一</p><p>祖籍日本的富士Fuji蘋果，體形圓且大，表皮光滑，但小部份略帶斑紋。果肉結實嫩滑，口感爽脆，酸甜比例適中，是眾多日本蘋果中最好的品種之一。市面上還有產自中國及美國的富士蘋果。一年四季亦可吃到富士果。&#13;<br> 售價：$26/2個（b）</p><p>金星　香滑如奶油</p><p>金星Kinsei蘋果外表光滑，是金蘋果及RallisJanet蘋果的結晶品。果肉帶奶油般的香滑口感，清甜香口，並無酸味。當造期為11月至翌年5月。&#13;<br> 售價：$22/個（b）</p><p>世界一　巨無霸</p><p>世界一Sekaiichi蘋果產於青森縣，是日本蘋果中體形最大的一款，約有5吋高。世界一擁有鮮豔的紅色，果味香濃，肉質堅實，口感爽脆，甜中帶微酸，外觀與味道同樣堪稱世界第一。當造期為10月中至翌年4月。&#13;<br> 售價：$29/個（f）</p><p>王林　果香獨特</p><p>王林Ohrin蘋果，表皮布滿啡色的斑點，感覺較為粗糙。王林果有獨特兼撲鼻的果香氣，果肉粗糙中較軟，甜味較重且極多汁。當造期為11月至翌年5月。&#13;<br> 售價：$16/個（b）</p><p>蜜子　香甜如蜜糖</p><p>蜜子Mitsuko蘋果可以話果如其名，擁有如蜜糖般的香甜味道，切開後奶白的果肉呈淡淡的紫啡斑點，感覺如瘀痕般，肉質較爽口，當造期為2月至3月尾。&#13;<br> 售價：$25-$38/個（e）</p><p>美國隊&#13;<br>&#13;<br>RedDelicious　人人識</p><p>一年四季皆見、人人都識嘅「五粒的」美國紅蘋果RedDelicious，肉質香甜爽脆，果汁豐富，加上帶心形的外觀及深紅的亮麗色調，是蘋果中的佼佼者。&#13;<br> 售價：$6/個（a）</p><p>嘉拿　細細個口感佳</p><p>細細個像女子拳頭般大的嘉拿Gala蘋果，肉質爽甜多汁，口感極佳，難怪成為近年最受歡迎的蘋果之一。嘉拿蘋果原籍於新西蘭，不過市面上還有美國、南非等出產的嘉拿果。其當造期為8月至翌年3月。&#13;<br> 售價：$4/個（a）</p><p>貝賓　最啱做沙律</p><p>貝賓Braeburn蘋果散發淡淡果香，外表光滑，略帶磚紅色，果味較濃，甜中帶酸，肉汁豐富，極爽口，主要用來做沙律。當造期為10月至翌年7月。&#13;<br> 售價：$6/個（a）</p><p>莊尼高　果味濃郁</p><p>莊尼高Jonagold蘋果果肉呈淡淡的奶黃色，果味濃，獨特的香甜味配上豐富的果汁，極適合烹調及製甜品。當造期為9月至翌年3月。&#13;<br> 售價：$6/個（a）</p><p>GrannySmith　微酸夠醒神</p><p>青蘋果GrannySmith，爽脆的果肉帶點酸味，極具嚼頭，加上豐富的果汁，是炮製蘋果批、蘋果醬的最佳材料。全年也是當造期。&#13;<br> 售價：$4/個（a）</p><p>金蘋果　連皮吃更爽</p><p>金蘋果GoldenDelicious成熟後青綠的果皮會變成金黃色。口感甜中帶點酸，多汁香脆，不去皮吃更感爽脆。全年均當造。&#13;<br> 售價：$4/個（a）</p><p>LadyWilliam　做甜品一流</p><p>LadyWilliam外形較的骰，果肉腍中帶甜，肉汁豐富，極適合做蘋果批等甜品。而這款則為有機品種。當造期為10月至翌年2月。&#13;<br> 售價：$11/個（d）</p><p>蘋果冷知識&#13;<br>&#13;<br>編號解碼</p><p>不少美國蘋果也貼了印有編號的標籤，上面印有蘋果的名稱，例如GoldenDel.，並有四位數字的編號。編號代表乜，其實各有說法，大致上是代表品種、規格、等級及產區。所以即使是同一品種，不同果園所出產的，其標籤亦有異，若食家想睇編號而分等級，難矣！</p><p>種類多到你唔信</p><p>全球大約有7,500種類的蘋果，而美國本土就種植了2,500種，當中只有100種具商業用途。</p><p>等足4年先結果</p><p>蘋果屬於玫瑰科，而一棵蘋果樹第一次開花結果需要4至5年，所以想自己試種蘋果的話，唔該要有耐性。</p><p>最大蘋果3磅多</p><p>根據《健力士紀錄大全》，最大的蘋果於97年10月在英國出現，這蘋果重3磅11安士，即大約13個普通蘋果的重量。</p><p>蘋果識浮水</p><p>點解蘋果會浮水？原來蘋果內有25%為空氣，所以識浮一的都唔出奇。</p><p>騎呢水果估佢唔到</p><p>被稱為美食天堂的香港，除了有為數不少的蘋果品種讓你選擇外，還有一些堪稱騎呢的水果充斥市面。有啲齋睇樣真係估佢唔到。</p><p>1吋長迷你奇異果</p><p>產自智利的迷你奇異果（KiwiBerries）只有1吋長，似粒大提子，加上無毛的果皮，若非切開後呈奇異果果肉，點講都無人信係奇異果。其肉質與一般奇異果無異，甜度較高，但略欠奇異果味。&#13;<br> 售價：$38.5/125克（f）</p><p>極罕見新鮮開心果</p><p>新鮮的開心果與乾的開心果差不多大，屬罕見水果，對上一次出現於本地水果店已是兩年前的事，可見極之矜貴。這款來自澳洲的開心果外附兩層果殼，分別為淡紅軟殼及平日所見的米黃色硬殼。淡紅色的果肉帶腍身，入口極爽脆，加上小量的肉汁及淡淡的果香，是味覺的享受。&#13;<br> 售價：$30至$35/磅（e）</p><p>蛇皮果味如榴槤</p><p>約2吋長的蛇皮果（Salak）屬印尼特產，因蛇皮般的啡色鱗狀外殼而得名。奶白色的果肉帶點淡淡的榴槤味道。&#13;<br> 售價：$13-$16/磅（e）</p><p>麒麟金果似燕窩</p><p>外形、大小與果肉也像火龍果的麒麟金果（PitayaFruits），屬哥倫比亞特產，味道較火龍果甜。而透明果肉呈一梳梳的狀態有點似燕窩，又名燕窩果。&#13;<br> 售價：$55/個（e）</p><p>入餚佳品無花果</p><p>新鮮的無花果被外國人視為入餚的佳品。外形和大小如西梅，條狀肉質口感較腍，帶淡淡的酸甜味。&#13;<br> 售價：$180/千克（a）</p><p>售賣點</p><p>（a）OLIVER'S　28107710&#13;<br> 中環遮打道10號太子大廈2樓201-205室&#13;<br> &#13;<br> （b）city'super　23758222&#13;<br> 尖沙嘴海港城3樓3001店&#13;<br> &#13;<br> （c）SogoFreshmart　28338338&#13;<br> 銅鑼灣軒尼詩道555號&#13;<br> &#13;<br> （d）great　29189986&#13;<br> 金鐘太古廣場2期地庫&#13;<br> &#13;<br> （e）永富食品公司　27182688&#13;<br> 九龍城侯王道47號地舖&#13;<br> &#13;<br> （f）西田超級市場　26941111&#13;<br> 沙田新城市廣場3期3樓</p></body></html>