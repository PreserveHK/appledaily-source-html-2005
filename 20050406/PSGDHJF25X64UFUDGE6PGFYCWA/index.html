<html><header><meta charset="utf-8"><title>梁詠琪30條鏈打造吉卜賽女郎</title></header><body><h1>梁詠琪30條鏈打造吉卜賽女郎</h1><p>梁詠琪（GiGi）成為購物商場的代言人，日前拍廣告照時更出動私伙飾物。其中一個吉卜賽女郎的造型，GiGi換了二、三十條頸鏈，又用了兩個多小時駁髮，工作人員笑她態度認真，更封她為「緊張大師」。</p><p>梁詠琪日前成為德福廣場的代言人，更身兼商場形象總監要職，拍攝廣告及宣傳照。讀設計出身的GiGi雖然有著名形象指導文念中「跟身」，但對於首次任形象總監十分認真及緊張，更為十多個不同造型自備一大袋私伙飾物。&#13;<br> <br> <spanclass>被嘲緊張大師 &#13;<br> 其中的吉卜賽女郎造型盡顯GiGi的心思，GiGi說：「廣告內容話我喺水晶球見到一見傾心嘅商場，又用上好多誇張頸鏈，換咗成二、三十條，重駁咗好多辮，用咗成兩個幾鐘，工作人員都笑我係緊張大師，不過為咗效果好，冇辦法，因為自己做形象總監，唔可以馬馬虎虎。」&#13;<br> <br> <spanclass>試十多個造型 &#13;<br> GiGi共試了十多個造型，當中她最喜歡顏色鮮豔、剪裁鬆身的玩味feel的造型，她說：「件衫吊帶露肩，突出咗由頸到膊頭線條嘅優點。而顏色同鬆身泡泡嘅感覺，好似聯想起畢加索粉紅色時期畫嘅開心賣藝人畫像，藝術感好重。」而另一個探險家造型，GiGi更穿短褲show長腿。</spanclass></spanclass></p></body></html>