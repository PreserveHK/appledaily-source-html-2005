<html><header><meta charset="utf-8"><title>　　now搶客出動《黑社會》 - 李八方</title></header><body><h1>　　now搶客出動《黑社會》 - 李八方</h1><p>做生意最緊要夠噱頭，尤其係娛樂事業，小小超李澤楷檔now，可謂近期嘅表表者。佢哋噚日宣布成立nowMOVIECLUB，剛剛紮咗……職、出掌電盈電視業務署理主管嘅昇爺梁德昇話，頭炮係喺今個月十九號包起金鐘UA戲院，一次過搞四套戲嘅首映，分別有《黑社會》、《怪誕屍新娘》、《猛龍》同埋《一球成名》，只要係now嘅客仔，每月消費超過一百五十蚊，就有資格擁有呢個MOVIECLUB嘅會籍，然後就有資格參加抽獎贏兩張首映飛。&#13;<br> 昇爺重話，第日會搵啲明星搞吓聚會同簽名會之類，務求令客仔覺得物有所值，果真有噱頭；有線除咗送DVD之外，重有咩法寶未出呢？&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>