<html><header><meta charset="utf-8"><title>一味窩輪：匯控年尾例旺3400博得過</title></header><body><h1>一味窩輪：匯控年尾例旺3400博得過</h1><p>恒指彈升176點，計埋滙控（005）除息拖低嘅39點，是日恒指實係急漲215點，意料之外。中移動（941）、和黃（013）、中海油（883）、長實（001）與新地（016）5大天王，總共貢獻升幅116點。&#13;<br> 成交金額由144億元增至219億元，升市成交增，好現象，但唔排除有挾淡倉情況，升得急之後，可能要唞唞氣。搶得太高嘅C輪，有貨者不妨放啲出去游水，冇貨者則候有平貨至上車。&#13;<br> 滙控C輪3400：滙控自從美國檔融資公司派第3季成績，股價挫一挫之後，升勢已成。往年，最後一兩個月揸滙控，都有唔錯收穫。睇好滙控，大把C輪好揀。&#13;<br> 少少搏殺型，揀3400，明年4月初夠鐘，輪價24.3仙，溢價3.1%，槓桿率51.7倍（有效21.5倍），引伸波幅11.3%。大大搏殺型，則揀3976與3843，贏輸大好多。&#13;<br> 國壽C輪3487：國壽（2628）收6.15元，升0.10元，陰陰哋上，慢火煎魚格。揀C輪揸，3487有得諗。隻輪明年2月初到期，輪價62仙，溢價1.1%，槓桿率9.9倍（有效8.7倍），引伸波幅20.5%。4702槓桿率高好多，贏輸情況自然放大好多。&#13;<br> 章盛</p></body></html>