<html><header><meta charset="utf-8"><title>登塔尖外灘夜景佐膳<br>靚佬湯明秋必娶姬蒂</title></header><body><h1>登塔尖外灘夜景佐膳<br>靚佬湯明秋必娶姬蒂</h1><p>現身在上海的荷李活巨星湯告魯斯（TomCruise），前晚拖着其大肚未婚妻姬蒂荷姆絲（KatieHolmes）夜遊新蒲點外灘3號，豪花逾一萬五千元人民幣與女友在鐘樓塔尖撐枱腳，飽覽夜上海景色。他更透露待姬蒂生下BB後，最遲明年秋天便會與女友拉埋天窗。　娛樂突發組上海直擊</p><p>荷李活巨星湯告魯斯繼大前晚與懷孕近六個月的未婚妻姬蒂荷姆絲夜遊上海城隍廟，及到俏江南食肆勁擦約五千元人民幣的川菜後，趁着新片《職業特工隊3》仍未開工，前晚繼續與女友爭取時間享受自由行，到上海新蒲點外灘3號（ThreeontheBund）撐枱腳，大歎中西合璧Fusion菜，認真識飲識食。</p><p>緊張胎兒&#13;<br>購入超音波掃描器</p><p>靚佬湯在赴上海前，曾接受美國名嘴BarbaraWalters訪問時，表示計劃待姬蒂荷姆絲腹中小生命出生後，方於明年夏天或秋天與未婚妻拉埋天窗，雖然佳期未定，但兩人顯然恩愛非常，難怪靚佬湯赴上海工作，未婚妻亦要隨行。談到即將出生的嬰兒時，靚佬湯表示為方便觀察嬰兒的安全狀況，已自行購入一部市值約一百五十萬港元的超音波掃描器，而嬰兒出生後則會將此掃描器捐給醫院的婦產科。&#13;<br> 前晚約八時，身穿麖皮褸的靚佬湯與以白色大披肩遮掩隆起腹部的姬蒂荷姆絲，同坐七人車離開下榻酒店，並由分坐兩車的八名外籍保鑣開路護航，到達已有八十九年歷史的外灘3號消閒大樓，抵埗後靚佬湯即與女友登上頂樓的新視覺餐廳（NewHeights）享受燭光晚餐。</p><p>任影唔嬲&#13;<br>刻意駐足深情互望</p><p>心細如塵的靚佬湯更早已訂下由鐘樓塔尖改建而成的二人VIP包廂，此包廂設有三百六十度環迴觀景台，加上位置較附近建築物高，能飽覽上海外灘華燈初上的夜景，相當富有情調，但因塔尖地方較小，僅能容納一張餐枱，故食客必須預早訂位。&#13;<br> 前晚靚佬湯點了蟹及一些西式菜與未婚妻共享，現場有侍應指二人曾點酒，席間靚佬湯表現友善，反而身旁保鑣就略嫌緊張。至晚上約十一時，靚佬湯偕女友飲飽食醉後埋單，但這餐飯所費不菲，每人最低消費一千五百元人民幣，由於同行保鑣亦有到餐廳用膳，換言之十人消費至少要一萬五千元人民幣。&#13;<br> 而靚佬湯臨落樓之際，隨行一名會講國語的外籍保鑣向在場記者示意大家可拍照，但不可往前擠，沒多久靚佬湯便與姬蒂荷姆絲離開食肆，他一見記者拍照即戴上墨鏡及拖着愛妻漫步，又在車前駐足情深互望，再友善地向記者揮手道別，不過姬蒂荷姆絲卻略帶倦容。</p><p>懷舊風味&#13;<br>老建築變明星蒲點</p><p>前晚靚佬湯到訪的外灘3號建於一九一六年，近年經重建及裝修後，內設四間中、西餐廳、時裝店及畫廊等，但仍保存懷舊外貌，包括舊式陽台及鐘樓等，入夜後，建築物在一片昏黃燈光映照下，更是增添幾分老上海風味。至於靚佬湯用餐的新視覺餐廳，過往曾獲不少明星如鞏俐及劉嘉玲光顧，由於景觀一流，環境高尚，食客更可自由選擇大廈內其他餐廳提供的食物，難怪會被列為明星新蒲點。</p></body></html>