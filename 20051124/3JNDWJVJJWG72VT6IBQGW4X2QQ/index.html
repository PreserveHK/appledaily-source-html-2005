<html><header><meta charset="utf-8"><title>林雅詩B仔滿月宴親朋</title></header><body><h1>林雅詩B仔滿月宴親朋</h1><p>林雅詩（中）早排生咗個囝囝，前晚大班朋友拉隊到九龍城一間酒家賀佢，佢同老公溫文英帶埋剛滿月嘅BB到場，梁雪湄（右）同郭耀明亦有到賀。林雅詩透露BB已經改名溫兆傑，𠵱家佢餵人奶，餐餐食三大碗飯增加營養。前晚見林雅詩瘦咗唔少，佢話都有纖體公司搵佢拍廣告，不過重未得閒考慮。</p></body></html>