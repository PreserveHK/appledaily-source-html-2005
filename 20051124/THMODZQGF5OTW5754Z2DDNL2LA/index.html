<html><header><meta charset="utf-8"><title>　　意農民反世貿出動斷頭台 - 李八方</title></header><body><h1>　　意農民反世貿出動斷頭台 - 李八方</h1><p>下個月就係世貿會議，除咗南韓農民外，原來連意大利農民都有興趣嚟香港示威！就喺湯家驊同歐盟官員傾公平競爭法期間，一大群意大利同西班牙農民，就喺歐盟總部外面聚集，出動埋棺材同斷頭台，抗議世貿同歐盟要歐洲各國政府，削減糖嘅收購價，影響佢哋生計。&#13;<br> 有個意大利示威者同八方講，佢哋希望下個月嚟香港反世貿，雖然未必可以成行，但意大利農民一定有代表。&#13;<br> 西班牙嘅示威者重激，掛咗張banner話佢哋會絕食抗議，可惜冇西班牙農夫可以用英文同八方溝通到，所以唔知佢哋會唔會嚟香港絕食。&#13;<br> 另外，八方要同馬丁講聲唔好意思，八方噚日話馬丁坐頭等，原來佢只係坐商務客位。馬丁話，除咗有客畀錢佢坐飛機打官司之外，佢頂多都係坐商務，一定唔坐頭等喎！&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>