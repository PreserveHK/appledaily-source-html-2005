<html><header><meta charset="utf-8"><title>美麗在望：聖誕限量版出籠古典包裝最多人搶</title></header><body><h1>美麗在望：聖誕限量版出籠古典包裝最多人搶</h1><p>街上雖還未見熱鬧聖誕氣氛，但女士們已蠢蠢欲動，誓要將「獵物」拿到手。究竟係乜嘢咁緊要？咪就係大家都想收藏嘅限量版化妝品囉。化妝品本已是靚女心頭好，到了聖誕節更有精緻的限量版，見到又點忍得手呀。觀乎咁多靚女意見，似乎黑漆漆的ANNASUI唇彩眼影盒最受歡迎。&#13;<br>&#13;<br>記者：黃若茵　攝影：焦之達&#13;<br>模特兒：Bessie（StarzPeople）、Angus、Yankee&#13;<br>化妝及髮型：Meegan（MaeVon）&#13;<br>服裝提供：SoulSistyr</p><p>別致珍藏版</p><p>每年聖誕各大化妝護膚品牌均推出各式各樣的限量妝物，今年的彩妝組合尤其多，外表高貴華麗，睇定目標就要乘勝追擊。</p><p>精緻外形　顏色吸引</p><p>ANNASUI的盒子一向精緻有古典味，聖誕節推出的限量版唇彩眼影組合，雙色組合讓你可自行混色，造出各款各色妝容，ANNA迷又點可以放過。</p><p>我實撐</p><p>粒粒水晶　貴氣過人</p><p>HR星光彩妝盒外形經過精心設計，鑲上Swarovski鑽石切割水晶，高貴感十足。一黑一白的珍珠眼影助你突出眼部輪廓，亦有鮮紅粉紅唇彩和橙紅胭脂互相配合，化個聖誕妝容就係咁簡單。</p><p>故事書包裝　充滿童真</p><p>CLARINSColourTales聖誕彩妝系列，以故事書為主題包裝，書內有粉餅眼影等，顏色簡單易用，令整個聖誕都過得像童話故事般美好。</p><p>墜手骰仔　最有份量</p><p>DiorPlay這顆骰仔一出便令眾女瘋狂，且被一掃而空。不過之前搶購唔到的靚女，只要於12月13-15日到銅鑼灣時代廣場連卡佛，或於16-18日到尖沙嘴連卡佛Dior專櫃便可選購。有閃杏及粉紅兩色選擇。</p><p>一盒多款　齊全多選擇</p><p>CHANEL聖誕彩妝盒款式齊備，一盒有齊眼影、唇彩及唇膏，且質地幼滑亮澤，能迎合不同需要。</p><p>魔幻彩盒　隱藏鏡子</p><p>redearth魔法組合一反傳統設計，鏡子並不設於盒蓋內，而是隱藏在妝物下。只要將唇彩或眼影輕輕拉開，鏡子便會出現，且有深淺多種顏色配襯。</p><p>𠱁愛侶開心　男女互送</p><p>聖誕節亦是跟另一半開開心心度過的節日，想𠱁佢開心可送套裝化妝品或護膚品畀佢，除有實用靚袋外，又有各款護膚品香水等，一舉數得。</p><p>美麗灰姑娘</p><p>ettusais名為Cinderella的聖誕節套裝，有睫毛夾、彩妝盒和閃粉。袋面的暗花圖案甚具古典味，拿着這套扮靚工具，就算過咗夜晚十二點都唔怕變樣啦。</p><p>瑰麗粉盒袋</p><p>KP限量套裝有粉餅、多用途彩粉、底霜及馬毛製粉彩掃。另有鮮紅色小袋子，方便攜帶妝物，絲緞的質地亦瑰麗非常。</p><p>男士潔膚套裝</p><p>ettusaisHOMME套裝有潔面皂、起泡海綿、保濕精華素及潤唇膏，寒冬跟女友去街就唔再有乾燥甩皮的煩惱。</p><p>唔再臭繃繃</p><p>Dior為男士設計的香薰禮盒，內含清新西柚及麝香味香薰噴霧及止汗膏，平安夜去睇燈飾行幾耐都香噴噴啦。</p><p>放假用得着</p><p>難得有假放，梗係想去旅行放鬆吓，外遊時切勿忽略護膚程序，聖誕旅行裝定是旅行必備用品。</p><p>名師設計旅行袋</p><p>LAMER旅行套裝備有由高級皮革工藝大師LambertsonTruex設計的限量版手挽皮袋，內有標準裝噴霧及潤唇霜、旅行裝眼霜、精華素等，十分實用。</p><p>小件容易拎</p><p>COVERMARK聖誕套裝有齊修護霜、活氧露、修飾底霜及三色唇彩盒，其底霜更可保持肌膚亮澤，令妝容更貼服，且全部細細支，啱晒去旅行。</p><p>BB都要靚</p><p>送禮咁開心又點可以唔預小朋友，KIEHL'S為寶寶而設的套裝有齊潔膚洗髮乳、按摩膏、尿布疹膏、護唇膏及可愛Ｔ恤一件，令BB一起感受聖誕節的歡愉。</p><p>查詢</p><p>ANNASUI　28318508&#13;<br> CLARINS　29946238&#13;<br> KIEHL'S　28691798&#13;<br> CHANEL　28101083&#13;<br> Dior　21100930&#13;<br> COVERMARK　28314625&#13;<br> KP　29722639&#13;<br> LAMER　21110812&#13;<br> ettusais　28821812&#13;<br> redearth　28081675&#13;<br> HR　23141059</p></body></html>