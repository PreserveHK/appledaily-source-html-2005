<html><header><meta charset="utf-8"><title>SONYM1玩谷底價$2,980</title></header><body><h1>SONYM1玩谷底價$2,980</h1><p>SONY每有新機出，AV場Sales話永遠只有唔夠貨，好似新近落場嘅M2（$3,790）就係好例子，以佢嘅形款賣相加埋DV功能，真係「入幾多、賣幾多」！新機好賣，連帶當然係上代嘅M1要落價啦！最近佢個機價已由$3,390滑落至「谷底價」$2,980！&#13;<br>相對新機M2，差價足有$810嘅舊款M1係咪入得過呢？翻查兩機基本規格，發現兩機差不多完全一樣，同行510萬像素CCD、2.5"/270度扭芒、3倍光學變焦、640×480/30fps無限Movie，就連兩部機所使用嘅電池，都同為NP-FT1，兩機唯一最大分別，就係M2多咗個「行動相簿」功能，可以用內置的57MB記憶體，玩音樂×相片SlideShow（只限640×480相片），呢個功能值唔值8百幾蚊，真係見仁見智喇！&#13;<br>綜觀呢期部落價「舊M1」喺場內都幾熱賣吓，好多醒目玩家都話貪佢夠抵玩，更重要係佢個黑魂機身，比新款M2個銀機身Pro好多；據知𠵱家M1由於係水尾，貨量都幾緊張吓，真係隨時都有機會斷貨，如果合心水嘅真係就要快啲出手！&#13;<br>&#13;<br>記者：朱崇德</p><p>中原電器（27707608）&#13;<br> 地址：旺角西洋菜街南1A</p></body></html>