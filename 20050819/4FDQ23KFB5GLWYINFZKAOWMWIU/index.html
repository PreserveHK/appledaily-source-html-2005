<html><header><meta charset="utf-8"><title>今日開倉：<br>千七蚊鍍銀花樽$50買到</title></header><body><h1>今日開倉：<br>千七蚊鍍銀花樽$50買到</h1><p>居室過於簡約，了無生氣，想添置家品玩吓民族Feel，印度家品實屬不二之選。皆因以手工藝製品聞名的印度，出產好多色彩鮮豔、形狀多變的特色家品，總有你的心頭好。觀塘有間印度家品店開倉，部份貨品的售價係大公司的一折！&#13;<br>&#13;<br>記者：劉昱蘭　&#13;<br>攝影：陳盛臣　&#13;<br>Model：Katie</p><p>$50超值靚貨&#13;<br>&#13;<br>小巧鐵製座鐘</p><p>簡單的設計，配上羅馬數字鐘面，同埋鍍金動物圖案，古典精緻，重好慳位。採用筆芯電池行針，毋須上鏈。除咗動物圖案，亦有輪船等不同款式的選擇。唔好以為呢個鐘好輕，成嚿鐵拎上手，都好重手吓㗎。&#13;<br> &#13;<br> 原價：約$300&#13;<br> 開倉價：$50</p><p>色彩鮮豔食物罩</p><p>食剩嘅飯餸用保鮮紙封住咁唔環保，不如買個食物罩冚住，美觀實用又環保，重有水果昆蟲等立體圖案。&#13;<br> &#13;<br> 原價：約$150&#13;<br> 開倉價：$50</p><p>高矮肥瘦燭台</p><p>蠟燭是傳統印度家居裝飾品，燭台當然不可少，有高矮肥瘦不同形狀任你揀之外，重有頗為特別的波浪形。餐桌上擺放燭台，加上淡黃燭光，平淡的晚餐變得既浪漫又高雅。&#13;<br> &#13;<br> 原價：約$200&#13;<br> 開倉價：$50</p><p>鍍銀花樽</p><p>銀色的花樽好Cool，又易於與不同風格的家居配合。有外形簡約的，亦有凹凸不平的不規則線條。相中呢個約半呎高嘅花樽，響尖沙嘴某高級百貨差唔多款嘅要成$1,700！&#13;<br> &#13;<br> 原價：約$200&#13;<br> 開倉價：$50</p><p>大件抵買特價貨&#13;<br>&#13;<br>燒色花瓶</p><p>唔鍾意鍍銀花樽，又唔介意出多少少錢，咁就重有手繪燒色的花瓶俾你揀。圖中的賣$300。&#13;<br> &#13;<br> 原價：$600-$800&#13;<br> 開倉價：$300-$600</p><p>鍍銀大燭台</p><p>嫌上面介紹$50的燭台唔夠大，店內重有高身燭台，或者Size較大（約一呎高）、外形多變的以供選擇。&#13;<br> &#13;<br> 原價：$500　&#13;<br> 開倉價：$300</p><p>銀製托盤</p><p>英倫百貨Harrods有售的托盤，用嚟擺曲奇餅或蛋糕歎下午茶，好有異國情調。而Model身後的木箱和竹箱，雖然唔係印度來貨（來自大陸），但個個箱的款式都唔同，咁就唔怕同人撞款。&#13;<br> &#13;<br> 托盤原價：$500&#13;<br> 開倉價：約$300&#13;<br> &#13;<br> 木/竹箱原價：&#13;<br> 約$200（細）&#13;<br> 約$400（中）&#13;<br> 約$800（大）&#13;<br> &#13;<br> 開倉價：約$50（細）&#13;<br> 約$200（中）&#13;<br> 約$400（大）</p><p>品味冰桶</p><p>同朋友摸杯底享受美酒佳餚時，有個精美冰桶襯托住，氣氛當堂唔同晒。出面賣緊差唔多樣的冰桶，無花紋嘅都要千零二千蚊。&#13;<br> &#13;<br> 原價：$400-$600&#13;<br> 開倉價：約$300</p><p>手繪燒色印度碟</p><p>室內設計公司擺Gallery，都喺度搵呢款碟作藝術品擺設之用。買番幾隻擺吓乾貨，為家居增添一點藝術氣息。Size有手掌咁細，亦有快餐盤咁大，形狀亦千奇百怪，星形檸檬形嘅都有。&#13;<br> &#13;<br> 原價：$250-$800&#13;<br> 開倉價：$100-$300</p><p>GenerateurALaMaison開倉資料</p><p>日期：明日起至9月尾，逢星期六及日&#13;<br> 時間：2:00pm-7:00pm（星期六）2:30pm-7:00pm（星期日）&#13;<br> 地址：觀塘駿業里10號業運工業大廈1樓15室&#13;<br> 電話：98405464/97532856&#13;<br> 備註：倉內出售的均為貨辦，故每款只有一件。</p></body></html>