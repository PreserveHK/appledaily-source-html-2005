<html><header><meta charset="utf-8"><title>　　《am730》即將殺入九鐵 - 李八方</title></header><body><h1>　　《am730》即將殺入九鐵 - 李八方</h1><p>免費報紙大戰展開咗大半個月，局勢似乎逐漸明朗化，由中原地產老闆施永青投資嘅《am730》，據聞快將同九鐵講掂數，不久將來就可以「入站」，擺啲報紙喺九鐵沿線免費畀人攞。&#13;<br> 施永青噚日證實已同九鐵傾到七七八八，但唔肯透露幾時正式「入站」。佢話《am730》進駐九鐵後，建立一個較穩定嘅發行網，對長遠發展有幫助。&#13;<br> 至於要畀幾錢「搭火車」，施永青就唔肯透露，只係話既然佢哋可以搵人喺火車站外面派報紙，九鐵亦唔能夠收太貴租，否則佢哋可以唔「入站」，繼續喺站外派發亦得。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>