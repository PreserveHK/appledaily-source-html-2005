<html><header><meta charset="utf-8"><title>祖兒頭側側會Fans避插口</title></header><body><h1>祖兒頭側側會Fans避插口</h1><p>容祖兒昨日推出新碟《Bi-Heart》，英皇為配合宣傳，特別斥資六位數字於銅鑼灣行人專用區舉行新歌《天之驕女》ＭＶ首播會，但因天雨關係，活動須臨時轉移陣地到崇光百貨內舉行。</p><p>助手一打十</p><p>昨日容祖兒穿着密實秋裝現身，問祖兒是否擔心被鹹豬手而打扮密實？她說：「唔擔心，我好識保護自己，身邊助手一個打十個，之前我喺廣州演唱嘅時候，試過被歌迷伸手插咗入我個口，之後我就學精合埋個口。」難怪祖兒昨日派月餅給fans時，全程頭側側，原來是怕人多混亂時再中招。&#13;<br> 由於天公不造美，原先放在戶外的多部液晶電視及音響須極速搬走，場面相當狼狽，幸好天雨無損逾百fans的熱情。&#13;<br> 提到今次宣傳臨時搬竇，令英皇損失六位數字，對此祖兒昨日說：「相信呢條數好快會搵返嚟，今日隻碟面市，已經衝破白金數字。」她又稱有歌迷取笑新碟內其中一幀照片，背部露肉之多足以在她背上紋上「精忠報國」四字，令她啼笑皆非。&#13;<br> 採訪：卓寶花&#13;<br> 攝影：陳慧安</p></body></html>