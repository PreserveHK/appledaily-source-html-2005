<html><header><meta charset="utf-8"><title>電腦新產品：KellyJackie約你去電腦通訊節勁執平貨&#13;<br></title></header><body><h1>電腦新產品：KellyJackie約你去電腦通訊節勁執平貨&#13;<br></h1><p>今日又係唔少電腦玩家等咗好耐嘅大日子，電腦通訊節2005將會一連4日於會展舉行，玩家係時候出動執平貨嘅喇，未知道有咩嘢好買？唔緊要，筆者就專程請來憑《他約我去迪士尼》唱出名堂嘅KJ，KellyJackie（陳曉琪）同大家精選抵玩產品，重同大家分享一下佢用機心得！&#13;<br>記者：許福合&#13;<br>攝影：林栢鈞</p><p>流動睇戲</p><p>KJ其實都可算做半個IT人，事關佢利用咗最新媒體──網站去公布自己嘅作品而入行，難怪佢對好多IT產品都有自己嘅見解。</p><p>2.5"大芒PMP</p><p>喺眾多產品之中，KJ嘅心水之選係呢部JFF全能型播片機，原來KJ對IT產品要求好高，最好係可以一機就包辦多項功能，而且呢部JFF外形都算唔錯，好似車頭蓋咁，應好得男士用家歡心。講番功能，JFF具備2.5吋大芒屏幕，可以播放MPEG4之餘，又可直駁AV錄電視，KJ有時Miss咗電視劇都可以錄咗拎出街睇。而內置512MB容量就大約可放到3套90分鐘影片，唔夠重可以加張SD卡，夠方便。其他功能包括MP3同睇相功能，一機就有多個玩法。&#13;<br> &#13;<br> 型號：JFFMP4&#13;<br> 攤位號碼：W18&#13;<br> 原價：$1,980&#13;<br> 特價：$1,098（每日限量：20部）</p><p>手提DVD私人影院</p><p>KJ都係戲迷之一，呢部MAGP-702就啱晒佢，可以有個私人電影院欣賞電影，屏幕有7吋大，加上闊屏幕16:9設計，睇戲效果自然更震撼！P-702可播放DVD/VCD/CD同MP3，功能都叫齊全，而且跟機重有埋個遙控，操作都好方便，KJ就提議如果個遙控可以放埋入部機收藏就更冇得彈！&#13;<br> &#13;<br> 型號：MAGP-702&#13;<br> 攤位號碼：L21&#13;<br> 原價：$1,680&#13;<br> 特價：$999</p><p>$399迷你手提影院</p><p>JFF211雖然個芒只有1.2吋，不過亦可以用嚟睇MPEG影片，連KJ都話估佢唔到，其他功能更包括有MP3播放，收聽收音機同睇相，最平256MB版本只賣$399，真係超值抵玩。&#13;<br> &#13;<br> 型號：JFF211&#13;<br> 攤位號碼：W18&#13;<br> 原價：&#13;<br> $799（256MB）&#13;<br> $999（512MB）&#13;<br> 特價：&#13;<br> $399（256MB）&#13;<br> $499（512MB）</p><p>手機PDA&#13;<br>&#13;<br>台灣版O2潮人之選</p><p>KJ話部i-mate好行政人員Look，TouchScreen操作亦見方便。KJ對手機要求其實都好高，要有來電相片、MP3鈴聲，更要影到相，不過機身又唔可以太重，最重要係唔食電，而i-mate就符合以上要求；加上機身設計同規格都同O2mini一模一樣，會場價$4,380，必搶！&#13;<br> &#13;<br> 型號：i-mate&#13;<br> 攤位號碼：Q38&#13;<br> 原價：$5,280&#13;<br> 特價：$4,380（每日限量：10部）</p><p>買機送字典至啱學生</p><p>KJ雖然無用PDA一類型產品，不過都知道新一代PDA功能都好強，直追筆記簿電腦，好似呢部Mio336BT，除咗無鍵盤之外，可以應付好多文書工作，閒時又可以拎來聽歌、玩遊戲，現時喺會場購買，重可以獲得《遠流字典通軟件》，啱晒學生哥使用。&#13;<br> &#13;<br> 型號：Mio336BT&#13;<br> 攤位號碼：J11-J20&#13;<br> 原價：$1,980&#13;<br> 特價：$1,480</p><p>音樂不停站&#13;<br>&#13;<br>即錄即播MP3機</p><p>估唔到作為創作人之一嘅KJ原來係無MP3機，要用嘅時候就會借佢經理人部私伙機一用，KJ用MP3機除咗用來聽歌之外，有時亦會將作好嘅歌放入去不斷聽，所以要選擇MP3機，錄音功能就變得好重要，HyundaiHY-6000內置咗512MB容量，能支援播放多種類型嘅格式檔案，而且可直錄方式錄製MP3，啱晒KJ用啦！&#13;<br> &#13;<br> 型號HyundaiHY-6000&#13;<br> 攤位號碼：H32&#13;<br> 原價：$1,680&#13;<br> 特價：$998</p><p>$278縮水版iPodmini</p><p>JFF212256MBMP3只須使用1粒3A電池就能夠連續播放10個小時，7色彩芒，真係好有縮水版iPodminiFeel。除咗一般播放功能之外，重加上閱讀電子書，用家可以一邊聽歌一邊睇書。&#13;<br> &#13;<br> 型號：JFF212&#13;<br> 攤位號碼：W18&#13;<br> 原價：$588&#13;<br> 特價：$278（每日限量：10部）</p><p>1GB卡拉OK+MP3機</p><p>MP3機容量當然愈大愈好，好似K&amp;S9500就去到1GB，內置6萬5千色彩芒，聽歌時可顯示歌名歌詞，當埋卡拉OK咁玩都無問題！另外還可以播片、睇相、錄音、收聽電台！&#13;<br> &#13;<br> 型號：K&amp;S9500&#13;<br> 攤位號碼：W07&#13;<br> 原價：$999&#13;<br> 特價：$799</p><p>數碼影像&#13;<br>&#13;<br>710V包0死點</p><p>SAMSUNGPanel一向質素高，今次電腦節有款17"嘅710V做特價，會場價$1,920，不過包0死點！現場買多隻，重可以$1,720拎走，認真抵玩！&#13;<br> &#13;<br> 型號：SANMSUNG710v&#13;<br> 攤位號碼：J11-J20&#13;<br> 原價：$2,180&#13;<br> 特價：$1,920</p><p>CS610潛水艇Look</p><p>Speed呢部600萬像素DCCS610賣相幾得KJ歡心，話佢似艘潛水艇咁款，夠晒Q！用落重覺得變焦速度好快，又可插SD卡，除此之外，自動關機功能可以幫玩家慳電。&#13;<br> &#13;<br> 型號：SpeedCS610&#13;<br> 攤位號碼：P31&#13;<br> 原價：$1,800&#13;<br> 特價：$990</p><p>HanShingCam卡片DC</p><p>卡片型相機，動輒上二千蚊。呢部HanShingCam，以SD卡作為儲存媒體，配以強勁8百萬像素感光元件，相片質素有番咁上下，拍短片質素亦一流。2吋彩芒，加全金屬外殼、3A電芯，平賣$898，相信係會場必搶首選。&#13;<br> &#13;<br> 型號：HanShingCam&#13;<br> 攤位號碼：Q38&#13;<br> 原價：$1,998&#13;<br> 特價：$898（每日限量：10部）</p><p>展覽資料</p><p>地點：灣仔香港會議展覽中心一號展覽廳&#13;<br> 日期及時間&#13;<br> 8月19日	上午11:00-晚上8:30（入場費$10）&#13;<br> 8月20日	上午10:30-晚上8:30及21日（入場費$20）&#13;<br> 8月22日	上午10:30-下午6:00（入場費$10）</p></body></html>