<html><header><meta charset="utf-8"><title>方中信鬧莫可欣掛住打牌唔顧家</title></header><body><h1>方中信鬧莫可欣掛住打牌唔顧家</h1><p>方中信昨日與蔣怡及吳嘉龍為一鐘表品牌擔任模特兒。剛從雲南趕返香港的方中信透露女友莫可欣只顧麻雀耍樂，沒有好好為他打理愛車，因而大罵了她一頓。方中信重提此事仍餘怒未息，更發火道：「叫佢做少少嘢都唔掂！」</p><p>瑞士鐘表品牌Jaeger-LeCoultre昨日於尖沙嘴舉行產品發布會，請來了方中信、蔣怡及吳嘉龍任模特兒。方中信以一身鐵騎士打扮騎着電單車亮相，吳嘉龍就以高空跳傘員造型吊威吔出場，而蔣怡則以性感的滑浪高手形象現身。</p><p>每隔數天聯絡</p><p>早前忙於在雲南趕拍《浴火鳳凰》一劇的方中信，為了這項模特兒工作特地趕返香港。他勞氣地表示，由於需要長期留在內地拍劇，沒有時間打理家中多部愛車，故每隔數天便致電女友莫可欣，吩咐她定時將多部靚車撻着，以免流失電源。但他昨日返家後，發現其中一部跑車不能啟動，他即時氣得把女友大罵一頓。&#13;<br> 方中信說：「叫佢幫我做少少嘢都唔掂，女人對呢啲嘢真係冇概念，𠵱家架車冇電，又要重新調校過部車。」他又埋怨女友於周末及假日只顧攻打四方城，令其愛車沒有人打理。</p><p>拍拖赴日宣傳</p><p>問到會否擔心被莫可欣指摘他掛念愛車多過女友，方中信即肉麻地說：「我不知幾掛住佢，佢十月八號生日，我已經諗緊買乜嘢畀佢；下個月二號我會去日本宣傳《旺角黑夜》，都會帶埋佢去shopping。」此外，蔣怡近年計劃由模特兒轉型做演員，近期還跟詹瑞文學師。&#13;<br> 採訪、攝影：張俊銘</p></body></html>