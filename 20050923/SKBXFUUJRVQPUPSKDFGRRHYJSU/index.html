<html><header><meta charset="utf-8"><title>一味窩輪：太A跌6日低位買C輪</title></header><body><h1>一味窩輪：太A跌6日低位買C輪</h1><p>港股受美股拖累，恒指一度跌過104點，低位買盤唔細，埋單只係唔見43點。淨係滙控（005）、九倉（004）、長建（1038）、思捷（330）、太A（019），已經總共拉低恒指43點，差唔多包起成個市嘅跌幅。&#13;<br> 太AC輪3985：太A跌1.30元，收71元，已經係連續第6日向下，是日成交由455萬股增至910萬股，相信沽售壓力會持續多一陣，但70元心理關口會守得住。&#13;<br> 吼低位買太AC輪，3932與3985數據靚。3932今年12月中到期，輪價86仙，溢價1.1%，槓桿率8.3倍（有效7.5倍），引伸波幅20.8%。3985喺12月初夠鐘，輪價亦係86仙，溢價0.5%，槓桿率8.3倍（有效8.3倍）。兩隻輪嘅缺點，都係交投欠活買賣難。手痕做短線，揀9146，但隻輪溢價過高，如果正股唔郁，揸呢隻易輸錢。&#13;<br> 和黃C輪9466：和黃（013）有意大利3G分拆計劃支撐住，股價跌後再升。吼下次回落，執多少C輪博短線利潤，揀溢價低者埋手，對象係9466，明年2月到期，輪價70仙，溢價4.5%，槓桿率11.4倍（有效7.5倍），引伸波幅23.3%。&#13;<br> 章盛</p></body></html>