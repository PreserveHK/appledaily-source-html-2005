<html><header><meta charset="utf-8"><title>　　田少無心議而不決 - 李八方</title></header><body><h1>　　田少無心議而不決 - 李八方</h1><p>田少田北俊（圖）聽日開埋立法會內會，就會立即飛去法國度假兼度歲，所以飛之前託八方同香港人拜個早年，希望大家身體健康！佢重補充話，香港嘅經濟已經復甦，而最近咁多新病症，好似流行性腦膜炎，又加埋紅火蟻，所以都係健康為上。&#13;<br> 拜年之餘，田少話都想向公眾澄清一下，日前佢主持嘅立法會經濟事務委員會唔係想議而不決，只係當日大家討論咗好耐，到差唔多夠鐘議員提出咗多個動議想表決嘅時候，點知下一個會又接住要開，佢做主席嘅惟有叫暫停，下次再續，所以佢哋唔係想浪費納稅人嘅錢，希望公眾唔好誤會喎！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>