<html><header><meta charset="utf-8"><title>TravelMate8100至強影音規格</title></header><body><h1>TravelMate8100至強影音規格</h1><p>「Sonoma」係Intel新Centrino筆記簿電腦技術開發代號，由以往只提供一般嘅影音功能，提升至HighDefinition，令影音功能大幅升級，可以話徹底將Notebook與Desktop分野消除，而acer呢款TravelMate8100就係首批推出嘅代表作！&#13;<br>記者：許福合</p><p>新Sonoma系統將會配備IntelGraphicsMediaAccelerator900，可以支援頻寬更高嘅DDR2記憶體，而且還預留PCIExpress圖像介面，好似8100就用上128MBATIMOBILITYRADEONX700，顯示效果已可穩勝一般Desktop。音效更非以往嘅「一般」功能，可支援HighDefinitionAudiowithDolbyDigital及7.1聲道環繞聲音效，打機睇戲再非Desktop專利。另外無線網絡部份亦得到改良，提升到兼容至a/b/g三制式嘅IntelPRO/Wireless2915ABG，去到邊都可以上到網。</p><p>規格高檔</p><p>8100晶片組改用了新嘅Intel915PM/GM，會配上新高性能PentiumM760處理器（2GHz處理速度、2MBL2快取記憶體及533MHz前端滙流排），運算能力得到大幅提升。8100還配備最新嘅雙層燒錄8×SuperMultiDVD碟機，可燒錄8.5GB容量資料，亦可兼容晒DVD-R/RW、DVD+R/RW與DVDRAM燒錄，好方便。另外內置有5合1讀卡器（支援SD、MMC、MS、MSPRO及xD），要過相簡單容易，唔使拎多個讀卡器出街。</p><p>PROFILE</p><p>處理器：P-M760（2GHz）&#13;<br> 記憶體：512MBDDR2&#13;<br> 光碟機：8×雙層燒錄SuperMultiDVD&#13;<br> 硬碟：80GB&#13;<br> 尺寸：15.4"WSXGA&#13;<br> 體積：363×265.7×30.5-34.3mm&#13;<br> 重量：2.86kg&#13;<br> &#13;<br> acerHK&#13;<br> 查詢電話：25280233</p></body></html>