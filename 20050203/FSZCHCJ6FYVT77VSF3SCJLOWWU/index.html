<html><header><meta charset="utf-8"><title>打工仔與老闆：<br>地盤工友應保存工資紀錄</title></header><body><h1>打工仔與老闆：<br>地盤工友應保存工資紀錄</h1><p>權哥：喂，亞成，啱啱出咗糧，不如去食餐好嘢？&#13;<br> 亞成：我唔去喇，無心機呀。&#13;<br> 權哥：點解呀？&#13;<br> 亞成：我明明記得今個月開咗十七日工，但老細只係出十五日糧畀我咋。&#13;<br> 權哥：咁你有冇同佢講呀？&#13;<br> 亞成：梗係有，不過佢話我只係開咗十五日工，重畀埋佢做嗰啲紀錄我睇，嗰度淨係寫住我做咗十五日工咋。&#13;<br> 權哥：咁點呀？你有冇畀番你自己mark嗰啲紀錄佢睇呀？&#13;<br> 亞成：睇鬼睇馬咩！我自己都冇記低，邊諗到要自己寫低。<br> &#13;<br> <spanclass>「冇紀錄得個拗字」 &#13;<br> 權哥：唔係咁講喇，我哋做建造業嘅，一個月可能喺幾個地盤、同唔同判頭做嘢，如果自己唔保存好出勤同工資紀錄，萬一發生誤會，無論你記錯或者老細搞錯，冇紀錄嘅話咪盞得個拗字。&#13;<br> 亞成：咁又係，好似今次我都冇紀錄可以同老細對，咪惟有接受囉！不過我以後都係要自己做番紀錄先得嘞。&#13;<br> 權哥：梗係，咁樣就醒嘞。其實勞工處特別為建造業僱員出版咗一本小冊子，叫做《建造業僱員須知》，裏面附有簡單易用嘅紀錄表格，方便我哋隨身攜帶使用。&#13;<br> 亞成：咁我哋可以去邊度攞到呢啲小冊子呀？&#13;<br> 權哥：你可以去勞工處勞資關係科嘅分區辦事處免費攞到，又或者上勞工處嘅網頁<ahref http:>www.labour.gov.hk 下載。&#13;<br> &#13;<br> 本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電勞工處查詢。&#13;<br> 查詢熱線：27171771&#13;<br> 此熱線會由「1823政府熱線」職員接聽。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電2</ahref></spanclass></p></body></html>