<html><header><meta charset="utf-8"><title>避免歌手唱錯國歌出醜<br>德國佬驚青改播帶</title></header><body><h1>避免歌手唱錯國歌出醜<br>德國佬驚青改播帶</h1><p>大會原本諗住搵歌手現場唱八個參賽國家嘅國歌，但之前試過喺拜仁新球場揭幕戰同一場籃球比賽揩嘢，個歌手竟唱錯德國國歌嘅歌詞，為免引起尷尬，於是決定播帶。現場有人領唱氣氛會好啲，但賽事全球好多地方都睇到，若有乜閃失，德國佬咪自己攞嚟瘀，故咁做都好正確。</p></body></html>