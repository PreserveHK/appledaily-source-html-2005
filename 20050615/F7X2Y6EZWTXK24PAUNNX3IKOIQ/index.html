<html><header><meta charset="utf-8"><title>波鞋Guide：04-05球季波鞋頒獎禮</title></header><body><h1>波鞋Guide：04-05球季波鞋頒獎禮</h1><p>暑假將近，《波鞋Guide》亦快將收爐，所以在下就搞了個「04-05NBA球季波鞋最Cool與最Boo頒獎禮」，同大家來個總結；如果對賽果唔認同，大家可以電郵賜教。</p><p>全季最Cool原創–AirJordanXX</p><p>由概念到設計到實物到舒適度都係全季最佳，紀錄「籃球之神」的光輝事迹，也提供輕巧但不失保護性的功能，能夠賣千四元冇折都被搶購一空，只有此「神器」才能做到。</p><p>全季最Cool復刻–AirMaestro2</p><p>全球首賣加限量，令到一對非潮鞋非佐敦系列，竟然有人排通宵搶購，真的神奇！基本上此鞋十分難襯，打波也並不十分舒服，而且復刻得不夠完美；但「紅Flight」卻是限量版的先驅，更是不少籃球迷的夢幻收藏，所以可算是今年的最Cool復刻！</p><p>全季最Cool新人–DwyaneWade</p><p>「閃電俠」獲迪在季後賽的表現，令人目瞪口呆，他的表現也令星牌籃球鞋起死回生；其季後賽戰靴ICONProLeather竟然在美國被搶購一空，證明其潛力。香港代理唔該做吓嘢。（好彩我有對佢嘅簽名PE）</p><p>全季最Boo原創–T-Mac4</p><p>我非常佩服三間，將「不用鞋帶」的概念變成真實，但犧牲太大，重量和舒適度也令人失望，希望T-Mac5能給我們全新體驗。</p><p>全季最Boo復刻–AirJordanX</p><p>各鞋迷望穿秋水的佐敦十代復刻版開賣，但係配色真係唔掂，尤其對白紅灰，真係似「東門貨」；唔該JordanBrand一係完全復刻舊色，一係就出啲「正常」嘅新色！</p><p>全季最Boo新人–安東尼及姚明</p><p>JordanCarmelo1.5和RBKHighPost確實要Boo，價錢貴設計怪，實在令人難以接受；Melo下對AirJordan5.5將會好睇一點，姚明還是着ATRPump有型。&#13;<br> &#13;<br> Hleung-www.hk-kicks.com網主，耆英級波鞋迷，仍深信籃球鞋會復興……&#13;<br> Email:hleung@hk-kicks.com</p></body></html>