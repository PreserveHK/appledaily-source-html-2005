<html><header><meta charset="utf-8"><title>Isabella回味果汁情緣</title></header><body><h1>Isabella回味果汁情緣</h1><p>梁洛施（Isabella）昨日在銅鑼灣出席「櫻之特飲」宣傳活動，並在餐廳品嘗數款特飲，她自言十歲時曾調製芒果西柚汁給暗戀的男孩飲，結果兩人即展開一段puppylove。&#13;<br> Isabella透露當日替男友炮製飲品後，竟被彈味道太酸，她說：「佢大我一年，後來我哋都拍拖，但最後都無疾而終，佢係我學校嘅師兄。」Isabella近期接拍了不少廣告，她說：「我賺嘅錢都交由媽咪保管，我有時都會攞單扣稅，今年都要交稅。」&#13;<br> 此外，Isabella前晚以天堡錶代言人身份出席扶輪社活動，並透露贊助商送了她十三隻手表，問她可有揀鑽石表時，Isabella說：「唔好意思嘅，而且鑽石表太高貴，唔啱我。」採訪：何永寧　攝影：陳偉權</p></body></html>