<html><header><meta charset="utf-8"><title>股壇瀏覽器：電力概念呢期最熱</title></header><body><h1>股壇瀏覽器：電力概念呢期最熱</h1><p>港股雖然造好，但依然沉悶，全日在13636-13687之間上落，波幅只得51點，收報13666，升64點，成交僅141.3億元。&#13;<br> 吳光正與超人對特首人選有唔同標準，但就似乎冇傷和氣，長實（001）與九倉（004）股價雙雙造好，分別升1%及1.8%，而和黃（013）與會德豐（020）亦分別升0.36%及1.35%。&#13;<br> <br> <spanclass>濠賭股異動 &#13;<br> 噚日濠賭概念股突然大幅炒上，廣益（530）升41%、奧瑪仕（959）升32%、和成（651）升26%、漢基（412）升22.22%，駿雷（070）升17.64%。市場除借龍頭股新濠（200）業績虧轉盈消息勁炒之外，此外更傳出停牌超過1個月的嘉華建材（027）及嘉華國際（173）將於短期內復牌，故一眾濠賭股預先炒高賀一賀。&#13;<br> 新濠昨升3.6%至21.45元，信德（242）亦升5.96%至8元。&#13;<br> 慧峯（8228）早前高調公布進軍香港電力市場後，即時成為熱炒股，噚日威華達（622）亦話有意進軍香港供電業務，而華潤集團表示正研究向港供電的可行性，香港呢個電力市場似乎愈來愈熱鬧。&#13;<br> 阿虎唔知威華達與華潤電力（836）會唔會好似慧峯咁成為當紅炒股，但事件或多或少對兩燈有一定壓力，一旦電力市場被迫開放，兩燈員工可能成為被開刀對象。&#13;<br> 港燈（006）收報34.50元，冇起跌，中電（002）收報44.40元，升0.22%。&#13;<br> 阿虎</spanclass></p></body></html>