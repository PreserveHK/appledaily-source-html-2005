<html><header><meta charset="utf-8"><title>BoA腳傷痊癒大跳勁舞</title></header><body><h1>BoA腳傷痊癒大跳勁舞</h1><p>韓國偶像女歌手BoA最近喺日本展開巡迴個唱，佢今個月二號喺福岡開騷嗰陣，因為唔小心整傷咗右腳，而前日佢去到東京代代木第一體育館開騷嗰陣，唱到第三首歌時同台下fans講，佢嘅腳傷已經好番，叫大家唔使擔心，所以BoA又喺台上又唱又跳，充滿活力，佢一身好閃嘅打扮同台風動作，重好似松任谷由實㖭！</p></body></html>