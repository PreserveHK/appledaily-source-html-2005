<html><header><meta charset="utf-8"><title>失業漢祈有雪櫃可省開支</title></header><body><h1>失業漢祈有雪櫃可省開支</h1><p>自家中的雪櫃損壞後，五十八歲獨居的華叔感到非常不便，他表示：「呢段時間我惟有餐餐買飯盒或者麵包食，一個飯盒要十幾蚊，對我嚟講開支好大；若果自己買餸煮飯，可以將每餐食剩嘅餸菜擺入雪櫃儲存，咁就能夠慳番啲錢。」<br> &#13;<br> <spanclass>難覓一份長工 &#13;<br> 華叔續稱：「但我每個月開支都繃繃緊，邊度有多餘錢買電器，惟有希望善心人士捐部雪櫃畀我。」&#13;<br> 數月前，華叔家中的二手雪櫃失靈，失去冷凍功能，無法存放餸菜。&#13;<br> 此後，華叔被迫每餐購買飯盒果腹，一直無力購置雪櫃。&#13;<br> 單身漢華叔曾從事廚房雜工，早前不幸跌入失業大軍，至今仍找不到工作，惟有申領綜援金維持生計，另靠善導會間中轉介散工予他，幫補生活。&#13;<br> 待業的華叔，現經常參加善導會的義工服務，既可幫助他人亦可善用餘閒。&#13;<br> 「其實我一路都有去見工，希望搵到份長工，自食其力，但人哋見我五十幾歲又冇乜學歷，好多都唔肯請，𠵱家惟有希望多啲散工做吓，減輕經濟負擔。」華叔向記者歎道。<br> &#13;<br> <spanclass>社工轉介求助 &#13;<br> 華叔無力更換已損壞的雪櫃，遂透過善導會社工向本報求助，盼獲讀者慷慨捐贈一部雪櫃，應付生活需要。&#13;<br> 捐款編號：C1617&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </spanclass></spanclass></p></body></html>