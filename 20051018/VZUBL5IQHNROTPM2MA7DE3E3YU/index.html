<html><header><meta charset="utf-8"><title>孫燕姿唔怕遇色魔</title></header><body><h1>孫燕姿唔怕遇色魔</h1><p>孫燕姿（左）噚日喺台灣宣傳新專輯《完美的一天》，佢重上咗東森節目《開運鑑定團》，孫燕姿一時口快話自己曾為男友丹尼爾準備燭光晚餐，但如果話唔好食，佢就會同男友反面。節目中測驗佢嘅「貼心指數」，要孫燕姿揀最驚強盜定色狼時，她竟然話只怕劫財唔怕劫色，佢又話自己曾遇色狼，更鎮定去報警，好大膽。</p></body></html>