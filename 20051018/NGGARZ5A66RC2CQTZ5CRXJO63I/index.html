<html><header><meta charset="utf-8"><title>番薯葉沙律</title></header><body><h1>番薯葉沙律</h1><p>生長在田野裏的植物，除了少數有毒、很多毫不起眼、被拋棄的東西，原來都很好味很有益。昨日說過的香蕉花，原來有補血功效，對女性的血液補充很重要，而更不起眼的番薯葉可降血壓。對我來說，無論任何蔬菜做沙律都係最好味。香蕉花本身好苦澀，先要取出花中間較硬的部份，再用粗鹽搽勻，等幾分鐘後將香蕉花內的苦汁揸出來，唔放心可以再浸鹽水，再揸多一次，跟住用滾水煮到腍，加醋、胡椒、紅洋葱同薑汁撈埋，酸酸哋又清爽，美味無窮。番薯葉就唔使用鹽水揸，但用滾水煮時就唔好煮得太腍，會唔爽口，同樣加糖、醋、鹽、胡椒，最重要係要加蒜茸，係最健康的食物。每到秋涼的日子，我喜歡捧着一盤香蕉花或番薯葉沙律，坐在屋外看着星光，感到自己已跟大自然融和在一起，那份舒服悠閒，不是城市人可以享受到的。（二十七）&#13;<br>&#13;<br>阿花</p></body></html>