<html><header><meta charset="utf-8"><title>　　郵政推出流行歌手郵票 - 李八方</title></header><body><h1>　　郵政推出流行歌手郵票 - 李八方</h1><p>流行歌手對社會影響力其實幾大，一首瑯瑯上口嘅流行曲，可以傳遍每個角落，所以一位聲色藝俱全嘅歌手，可以係一個年代嘅指標。香港郵政首次發行以香港流行歌星為題嘅郵票，表揚佢哋喺廣東流行樂壇所作嘅貢獻。幾位已故歌手包括黃家駒、陳百強、羅文、張國榮同梅艷芳，佢哋嘅肖像依次分別印喺面值個四、個八、兩個四、三蚊、同五蚊嘅郵票上面（圖）。&#13;<br> 郵票由設計師馮剛華設計，今日起喺郵政總局、尖沙嘴郵政局、荃灣郵政局同沙田中央郵政局公開展出，十一月八號正式發行；查詢電話：27855711。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>