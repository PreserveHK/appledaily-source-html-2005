<html><header><meta charset="utf-8"><title>蟹粉撈翅一啖$298</title></header><body><h1>蟹粉撈翅一啖$298</h1><p>9月尾已有大閘蟹上市，但講到食蟹最佳時候，10月中旬以後，大閘蟹才愈食愈肥美。今次推介的時令菜中就有幾款大閘蟹菜式，尤以蟹粉福袋翅最吸引，袋內有二両翅及蟹粉，單是一份（即一個福袋）就已經要$298，口大一點便可一啖食一個，重貴過食一隻4-5両重的大閘蟹，絕對食得豪！&#13;<br>記者：招佩珊&#13;<br>攝影：陳智良&#13;<br>&#13;<br>馥苑海鮮酒家（21172333）&#13;<br>地址：尖東麼地道63號好時中心地下</p><p>蟹粉福袋翅$298/份</p><p>用薄薄的一層蛋皮包裹牙簡翅及蟹粉，再淋上以蟹粉煮成的上湯，魚翅彈牙兼帶蟹粉鮮甜，一試難忘。</p><p>陳醋京葱爆大閘蟹$268/隻</p><p>食原隻大閘蟹，一般是蒸或炒上海年糕，大廚度出新煮法，以陳醋及京葱炒蟹，大閘蟹吸收了陳醋的香味，是另一種香口惹味。</p></body></html>