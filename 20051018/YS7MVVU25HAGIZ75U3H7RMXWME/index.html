<html><header><meta charset="utf-8"><title>apm食二百送五十餐券</title></header><body><h1>apm食二百送五十餐券</h1><p>新地觀塘apm商場宣傳攻勢未停過，噚日又有新招吸引消費者，推出「密密食優惠行動」，十一月四號前，只要喺任何兩間食肆消費滿二百蚊，以兩張同一星期嘅機印發票計算，可以換取五十蚊餐飲現金券。&#13;<br> 十一月底前，消費滿一百，可以有兩個鐘免費泊車優惠，優惠適用於禮拜一至五，中午十二點半至兩點半時段。&#13;<br> 不過，蘭西較早時揸車去apm，發現商場車位認真唔夠，特別係夜晚有免費泊車時段。</p></body></html>