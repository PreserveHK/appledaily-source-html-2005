<html><header><meta charset="utf-8"><title>　　詩姐姐俾議員錫住 - 李八方</title></header><body><h1>　　詩姐姐俾議員錫住 - 李八方</h1><p>唔少人同八方講，政府聽日除咗會出政改五號報告書，同時會宣布埋由黃仁龍接替詩姐姐，唔知煲呔係咪諗住政改實會俾人媽叉，所以搵黃仁龍嚟分散視線，講吓香港成功故事。&#13;<br> 詩姐姐噚日去立法會，解釋律政司嘅施政綱領，雖然佢都冇乜嘢講，但啲議員對佢好客氣，卿姐笑笑口咁問佢：「唔知呢次係咪司長最後一次出席？」委員會主席吳靄儀錫住詩姐，即刻同卿姐講：「主席唔批准呢條問題。」&#13;<br> 大狀黨余若薇不斷追問政改，希望詩姐由頭解釋一次，究竟政改通過要有乜步驟？但詩姐乜都唔講，因為一解釋過程就好難唔提政改報告書嘅內容，總之佢話啲議員會好快收到政改報告書啦！&#13;<br> 八方覺得詩姐姐好有吉士，老董唔做，我亦隨之而去，不事二朝。其實詩姐姐都係時候退落嚟，因為費事同夏佳理寃家路窄啦！&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>