<html><header><meta charset="utf-8"><title>水貨N70$4,480開賣200萬像索鏡頭至抵玩</title></header><body><h1>水貨N70$4,480開賣200萬像索鏡頭至抵玩</h1><p>繼水貨版N90之後，Nseries再次帶起「機場」搶購熱！今次N70除咗配備200萬像素鏡頭，重加入金屬感嘅設計，真機落場當日，已被「追機分子」蜂擁搶購！雖然，水貨舖已吸收過N90嘅經驗，入貨量比上次更多，但據聞由於售價約$4,480至$4,680左右，相比賣緊$6,200嘅N90，的確抵玩好多；所以喺記者採訪當日，Sales表示全場N70已所剩無幾，追新機嘅話就要快手！&#13;<br>&#13;<br>記者：陳國輝&#13;<br>攝影：陳盛臣&#13;<br>ImageGirl：Kathy</p><p>影相功能特強</p><p>沿襲自6680嘅保護蓋設計，N70嘅鏡頭蓋唔單止能夠防塵，佢重係一個相機啟動掣，只要將蓋向下推，露出鏡頭，相機功能就會立即開啟，一物二用，重方便過傳統式機側影相掣。當然，呢種設計就冇N90嗰種專業級DC咁有型有款！但係，影相功能都拍得住N90，如具備20×DigitalZoom、WhiteBalance、ColorTones，以及7款動態與靜態嘅拍攝模式等；另外，自拍鏡頭亦提供咗2×DigitalZoom，用嚟自娛一樣咁好玩！</p><p>試相區</p><p>今次以室內環境作為測試N70畫質嘅地點，究竟喺普通模式以及開啟閃燈情況之下，效果會有乜唔同？</p><p>現場玩家點睇？&#13;<br></p><p>記者落場，巧遇一位由6680升級玩N70嘅用家，究竟佢覺得呢部機有咩加強？睇吓點講！</p><p>Profile</p><p>制式：WCDMA/GSM900/1800/1900&#13;<br> 體積：108.8×53×24mm&#13;<br> 重量：126g&#13;<br> 屏幕：26萬色彩芒&#13;<br> 通話時間：210分鐘&#13;<br> 備用時間：264小時&#13;<br> 主要功能：200萬及30萬像素鏡頭、補光燈、20倍數碼變焦、6種場景模式、影片編輯工具、支援RS-MMC卡、藍芽&#13;<br> &#13;<br> G-WorldMobile&#13;<br> （23966380）　&#13;<br> 旺角先達廣場1樓F56舖</p><p>講到外形，唔少人都會將N70同6系3G手機6680作個比較。其實，兩款機同屬直身設計，不論屏幕、按鍵以至鏡頭布局都好相似；不同之處，就在於N70機殼採用金屬感比較重嘅物料，睇起嚟會型好多，而且拎上手重舒服啲㖭！但係，兩者機價都有頗大差距，例如6680行貨就賣緊$3,680，比起N70平$800咁多。如果你係追求外形同功能嘅用家，就當然撐N70啦！</p><p>同場升級版SAMSUNGD600</p><p>除咗N70，另一部D600同樣由100萬像素鏡頭升級為200萬。老實講，外形幾乎與「師兄」D508冇分別，對當時迷戀緊黑魂趟蓋、靚芒及靚鏡嘅玩家嚟講，D600無乜驚喜可言；不過，挾傳統受歡迎嘅設計，加上200萬像素鏡頭及AVOut等增強「分唇」，對一眾潮拍友而言，或許有一定吸引力。</p><p>規格：GSM三頻、26萬色彩芒、200萬像素鏡頭、Trans-Flash卡、藍芽&#13;<br> &#13;<br> 創意科技（23934568）　&#13;<br> 旺角先達廣場地下101B舖</p></body></html>