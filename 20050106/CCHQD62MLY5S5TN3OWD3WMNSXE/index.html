<html><header><meta charset="utf-8"><title>袁天凡上位靠難民心態</title></header><body><h1>袁天凡上位靠難民心態</h1><p>做過獲多利、花旗等大型證券行，又做過聯交所行政總裁的袁天凡，在商場打滾多年，原來一直存有「難民」心態──因為無包袱，萬一遇上最壞情況亦不會較做難民時更差，故此承擔風險能量大得多。</p><p>袁天凡自言：「幾鍾意做新嘢，若喺同一個環境做得耐會比較悶，無咗energy（動力）……好似喺滙豐（獲多利）做得好哋哋，自己動力開始減慢；但去到一個新環境，有新嘢想做，就有新動力……若內心有啲嘢想做，就會愈做愈開心，就好似心入面有一團火，想做啲嘢出嚟──有種心態係要takeontheworld，去到邊都無所謂，唔驚搵唔到食，好想面對挑戰。」&#13;<br> <br> <spanclass>喜挑戰前進動力 &#13;<br> 當年袁天凡入讀美國芝加哥大學，第一年已做暑假工。他說當年對美國不太熟悉，只是透過暑期工指南找到兼職，最後到了威斯康辛州一個度假勝地工作，一兩日後，發覺生意有限，暑期工人工低，需靠小費才能賺取合理收入，計落並不划算，遂襯旺季仍未開始毅然離開，轉到鄰近的麥芝根州工作。&#13;<br> 芝大第二年，「見搵錢咁容易，心雄起嚟，重跟同學一齊落咗紐約搵工。初時去咗一間華人開的薦人館，好多人坐喺度等介紹工作，一般係餐廳樓面或廚房，發覺不太對勁，又改去一間猶太人開的介紹所，最後就去咗新澤西一個小鎮的猶太酒店工作。二餐一宿加上小費，都搵到啲錢。」他認為適應與否看個人，對袁天凡而言，環境愈新愈刺激，愈能激起進取心。</spanclass></p><p><spanclass>無包袱勇於創業 &#13;<br> 由於嚮往美國生活，袁天凡初時無意返港發展；更未考慮從商，因父母反對，覺得做生意風險大、不穩定。因此完成芝大學士課程後，便選擇繼續留下來攻讀博士課程，但漸漸發覺課程內容太理論化、太多假設，好似鑽牛角尖。&#13;<br> 於是他暫停課程，回港散心，在中大任教約一年。適逢滙豐成立商人銀行獲多利，招聘人手，袁天凡應徵又獲取錄，之後轉輾於金融市場打滾廿多年，往後成就，大家已耳熟能詳。&#13;<br> 十年前，袁天凡決定自行創業，入股海裕更涉足保險業務。他又指出，當年成立鵬利保險（現為盈科保險）時好刺激、好夠膽，面對的是AXA國衛、美國友邦等巨人，而海裕只係「一粒石仔」。「可能真係有啲難民心態，成日有種天不怕、地不怕感覺，無包袱，最差亦唔會衰得過做難民嗰陣……喺香港保險行業入門檻好高，面對的對手亦是全球最大，初入行時唯一可以做的，就是行多幾步。」及後，袁天凡與海裕大股東蔡世亮意見不合，最後離開海裕並將鵬利保險售予李澤楷，其後更加入盈拓出任副主席。&#13;<br> 晃眼十年，自言「做做吓」會悶的袁天凡，盈保對他而言，是否亦有點悶？袁天凡說盈保進入第二個十年，好似經歷第二次革命，人手有些變動、國內市場有待開發，變數好多，能否成功，視乎管理層能否將盈保向好的方面去變。幸而他喜歡變數多的地方，「變數多時，吸引力會大啲」可創造的價值亦會大些。</spanclass></p><p><spanclass>下一步培養人材 &#13;<br> 至於會否再轉工或離開盈科？他則表示，在盈科集團工作了9年，盈保更是自己「一手湊大」的嬰兒，相信日後會變的，只會是決定「放幾多時間喺公司」。始終任何一家企業均需培養人材，不是一兩個人的事，最重要是有新血、找到質素好的員工。&#13;<br> 正如一個品牌，先造好牌子，便可吸引人才；之後提升品牌，再吸引更好的人才，如此類推。「歸根究柢，睇吓自己心入面嗰團火喺邊，呢團火熄咗後，下團火幾時着，又或者可能呢世都唔會再着。」&#13;<br> 累積多年管理經驗，他的管理哲學原來十分簡單──只要目標清晰、想法新穎，員工對公司有貢獻就要有合理回報，因為財富始終由人創造。</spanclass></p></body></html>