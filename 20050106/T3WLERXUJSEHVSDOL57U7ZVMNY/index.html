<html><header><meta charset="utf-8"><title>CS610開機識閃燈</title></header><body><h1>CS610開機識閃燈</h1><p>SPEED產品一向以抵玩見稱，最近更推出一部420萬像素數碼相機CS610，用上CCD感光元件，質素非一般CMOS相機可比，最高可以補插值將相片提高至600萬像素輸出，配合3倍光學變焦，基本功能齊全。CS610機身雖然較為普通，不過每次開機時，都會配有彩燈閃動，算係個搶眼嘅特別設計。而顯示屏亦追上潮流，用上個2吋大TFT芒，令到顯示畫面效果更佳，無論影相拍片，都可睇得更清楚。其他功能包括錄音同砌磚仔遊戲，等人影相都唔怕悶。記憶卡方面可選用SD卡，另外還設有後備16MB記憶，影爆卡都唔使擔心。&#13;<br>記者：許福合</p><p>PROFILE</p><p>感光元件：420萬像素CCD&#13;<br> 變焦：3倍光學＋4倍數碼&#13;<br> 記憶卡：SD/MMC（內置16MB）&#13;<br> 屏幕：2吋TFT&#13;<br> 電源：AA電芯2粒&#13;<br> 體積：108×56.5×38mm&#13;<br> 重量：140g&#13;<br> &#13;<br> fine-up&#13;<br> 查詢電話：23611295</p></body></html>