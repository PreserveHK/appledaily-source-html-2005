<html><header><meta charset="utf-8"><title>謝賢跟賭王搵食榮升廳主</title></header><body><h1>謝賢跟賭王搵食榮升廳主</h1><p>謝賢昨日在澳門一新開賭場貴賓廳打點，現場工作人員透露他是其中一間貴賓廳的「廳主」，謝賢雖笑着否認，稱自己只是賣身，但隨即漏口風指是賭王何鴻燊邀請他入場學做生意。到賀的狄波拉則透露女兒謝婷婷被記者追訪，嚇至不敢回港。</p><p>何鴻燊旗下澳博投資的金龍娛樂場昨日開幕，吸引大批巿民圍觀，娛樂場連酒店合計總投資達七億元，據娛樂場工作人員透露，謝賢是六間貴賓廳中的「富圖貴賓會」廳主，現場亦見成龍、清洪和張耀榮等恭賀謝賢的花牌。&#13;<br> <br> <spanclass>做百家樂生招牌 &#13;<br> 謝賢一早到場打點，心情大好，但卻笑着否認榮升「廳主」，他說：「我係打工㗎咋，我隔籬嗰啲先係老細，陳澤武就係老細，千祈唔好叫我老細。」問他投資多少時，謝賢說：「投資自己嘅身體囉，我賣身㗎，我要掛個『百家樂埋便』喺身招客。」問他娛樂場總投資額是多少時，謝賢說：「近一億㗎，我就佔千萬分之一。何生（何鴻燊）係我多年老友，佢叫我嚟玩吓，學吓做生意。」再問進軍賭業，是否想做「賭場大亨」時，謝賢說：「邊有資格呀？」&#13;<br> 對於澳博洽購楊受成旗下的英皇中國，問謝賢可會叫何鴻燊關照其子謝霆鋒時，謝賢說：「冇，佢（指霆鋒）咁大個人，佢嘅事業同我嘅事業係分開嘅。」他更謂不准女兒謝婷婷入娛樂圈。&#13;<br> <br> <spanclass>婷婷抗拒做明星 &#13;<br> 狄波拉則透露婷婷已離港返加拿大讀書，她說：「佢俾啲狗仔隊嚇到唔敢返香港，新年都唔返嚟。其實佢唔鍾意做明星，唔係明星都已經冇晒自由，佢問我點解去老人院派禮物冇人講，影到其他相就亂寫。」狄波拉還說：「唉，做謝賢個女真係好辛苦，我都好心痛！」&#13;<br> 採訪：JessicaNgan&#13;<br> 攝影：ChanChiLam</spanclass></spanclass></p></body></html>