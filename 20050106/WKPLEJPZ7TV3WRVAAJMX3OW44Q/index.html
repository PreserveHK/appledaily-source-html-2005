<html><header><meta charset="utf-8"><title>「係咪缺德？我哋係最好市民」</title></header><body><h1>「係咪缺德？我哋係最好市民」</h1><p>和電昨天宣布裁員，在個多小時的記者會中，霍建寧將裁員的責任，歸咎政府收回其CDMA及擬發第五個3G牌的決定。&#13;<br> 記（記者）：「裁員其實係咪因為3G投資過度？」&#13;<br> 霍（霍建寧）：「CDMA呢件事對我哋係一個警覺鐘……六十四份consultation（諮詢），五十八個好支持我哋，六張係我哋啲對頭人，嗰啲梗係想我哋唔好啦，但OFTA（電管局）重話要攞番個牌……我哋係收身嚟為CDMA呢件事做最壞打算……暫時冇計劃再裁員，但假如市場環境繼續惡化，生意係『生』，我哋要react（作出反應），weareallmanagers（我們都是經理），我哋唔能夠睇生意淨係睇今日，唔能夠今日頭痛食粒panadol（必理痛），聽日腳痛去捽藥酒。」</p><p><spanclass>「我哋好有人情味」 &#13;<br> 記：「農曆新年將至，喺呢個時候裁員會否擔心被指缺德？」&#13;<br> 霍：「我哋都係commercialorganization（商業機構），唔賺錢就大吉利是，我哋亦要負責，你話我哋係咪缺德？我就話我哋係最好嘅citizen（市民）……一個企業唔能夠賺錢，亦冇資格生存。」&#13;<br> 他又舉例證明和黃是「良心僱主」，霍說：「睇番九八年經濟咁差、沙士我哋都冇諗過呢啲嘢（裁員）……當社會話捐錢，我哋第一個行出嚟，我哋和記同李生（即李嘉誠）捐咗二千四百萬……做人做好本份，我哋好有人情味……我哋做樣樣嘢，都係有理，唔會斷章取義。」&#13;<br> 對於昨日「幸免於難」的員工，霍則稱：「走咗嘅員工當然唔高興，但留低嘅同事就更加高興……因為create（創造）咗好機會畀留低嘅同事……今次對和電嚟講係喜訊，3G好有可能今年達到EBITDAbreakeven（除稅折舊攤銷前收支平衡）……呢啲嘢（裁員）我哋都希望一次過做完，之後再去搏命……𠵱家可以去做世界。」&#13;<br> 本報記者</spanclass></p></body></html>