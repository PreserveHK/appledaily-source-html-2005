<html><header><meta charset="utf-8"><title>701收料站：舊聞新炒嘉建照升</title></header><body><h1>701收料站：舊聞新炒嘉建照升</h1><p>大市噚日勁跌近300點，之前睇好嘅人，幾乎全部轉軚話唔樂觀，又話資金正在流出香港，但澳門賭業股就繼續無視大市回落，各自精采，炒到阿媽都唔認得。&#13;<br> 剛剛拆細的英皇國際（2954）同英皇中國（2955），後者隻「威士」原本在噚日開始買賣，但開市不久旋即停牌。經紀陳話，原因係因為英皇中國向澳博發行新股，至於阿媽英皇國際，據聞亦會趁機批股集資，用嚟支付英皇中國供股所需。&#13;<br> 經紀陳話，澳博今次入股英皇中國，查實非常有策略意義，除咗賭王兩個仔女外，有邊隻濠賭股同澳博關係咁密切？如果大家唔係善忘，應該記得早兩年賭王個女同英皇位公子曾經有唔少新聞，賭王當時重有多少說話講過，家陣大家和和氣氣做埋策略股東，咪話唔係好事。&#13;<br> 另外，嘉華國際（173）同阿仔嘉華建材（027）逆市上升，再創新高，嘉國升8.59％，收3.75元，嘉建升15.15％，收7.60元。&#13;<br> 經紀陳話，江湖盛傳大股東注入賭業單交易快落實，但小初聽咗呢個消息咁多個月，已經冇晒反應。&#13;<br> 慕容小初</p></body></html>