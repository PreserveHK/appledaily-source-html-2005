<html><header><meta charset="utf-8"><title>熱爆英倫針織王Pringle水貨到港</title></header><body><h1>熱爆英倫針織王Pringle水貨到港</h1><p>老牌轉型玩年輕，係本世紀時裝界的大潮流，Gucci、YSL、Burberry、Bally等陸續改朝換代成功翻身，而擁有百年歷史的英國針織王Pringle，正是今期最受注目的鹹魚!以雄獅為標記的Pringle，今日再唔係老伯伯打高爾夫球先會着的牌子，而係明星、名人的心頭好，更喺日本紅到開專門店。睇供求就知佢紅唔紅，香港經已有Pringle水貨舖開張，跟紅頂白，針織熱潮即將由呢隻獅子爆發！&#13;<br>&#13;<br>記者：梁珮瑜&#13;<br>攝影：黃子偉&#13;<br>模特兒：SabinaKwong@Elite&#13;<br>化妝：CarrieShih@BeautySquare</p><p>紅星名人勁捧Pringle</p><p>百年老牌Pringle一改形象，即時吸引紅星名人捧場，碧咸、RobbieWilliams、Madonna、香港古天樂、陳奕迅等都係Fans。而東京南青山專門店開幕時，工藤靜香、友坂理惠等女星都有嚟捧場！</p><p>百年歷史變身潮流品牌</p><p>由RobertPringle於1815年創立，早期係襪類與內衣製造商，後來以出品高級Cashmere外套聞名。除設計出經典的菱形格紋，Pringle1934年更憑典雅的兩件式上衣(（Twinset）響朵，大受皇室貴族、名媛及女星的愛戴。1947年獲英國皇家認證，成為皇室御用品牌。2000年找來設計師StuartStockdale擔大旗，成功令品牌年輕化，受到時裝界注目之餘，更備受㗎仔㗎妹追捧，喺東京青山開設專門店。</p><p>獨家水貨到港</p><p>以前想買Pringle，香港就只有連卡佛有售，但樓上水貨店Scott開張後，Fans就有更多選擇，而品牌的3個系列─高爾夫、金標及紅標亦有齊。由Scott店主親自到英國及日本搜購，除了招牌的Cashmere毛衣、頸巾，店內更有不少香港獨家貨色，而且男女裝都有！&#13;<br> &#13;<br> Scott（23013908）&#13;<br> 尖沙嘴加拿芬廣場7樓713A室</p><p>招牌菱格學院風：</p><p>◆黑白菱格粉藍毛衣$880</p><p>懷舊簡約風：</p><p>獨特配件：</p><p>◆CashmerePearls毛衣專用清洗珠，一瓶$180。</p><p>同場加映Salad可愛新店</p><p>除了Pringle水貨新店，以前「寄居」喺Bauhaus嘅女生品牌Salad，上月亦自立開設專門店。可愛Salad新店有百隻玻璃杯拼湊成水晶燈，搶眼有型，款式最齊最新，而且𠵱家重有半價優惠，即刻去逛街入貨啦！&#13;<br> &#13;<br> Salad(21919033)&#13;<br> 尖沙嘴加連威老道41號地下C舖</p></body></html>