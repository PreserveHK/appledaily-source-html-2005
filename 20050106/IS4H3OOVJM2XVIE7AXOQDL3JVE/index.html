<html><header><meta charset="utf-8"><title>精明消費：<br>家有電鑽　鑽牆鑽木自己郁手</title></header><body><h1>精明消費：<br>家有電鑽　鑽牆鑽木自己郁手</h1><p>臨近新年，人人都開始為屋企扮靚靚。講到裝修，當然唔少得電鑽、油掃及其他小型裝修工具，對於甚少自行裝修的人來說，面對一大堆工具確實不知從何入手，所以今日就為有意進行小規模DIY裝修的人，介紹各款必備工具，睇完先去買就唔驚買錯喇！&#13;<br>&#13;<br>記者：黃婉冰&#13;<br>攝影：陳智良、林柏鈞&#13;<br>ImageGirl：Irene</p><p>●家用電鑽　輕便重型兼備</p><p>裝修或翻新家居，有時候要出動到電鑽來鑽牆或鑽木，想要有理想效果，一把合適的電鑽最緊要。若只用來鑽一般的鋼材或木材，充電式的輕型電鑽已可應付，這種電鑽更兼備電動螺絲批功能；需要鑽石屎牆的話，就要出動衝擊鑽、錘鑽。電鑽一般亦可分為無變速或變速兩種，前者只得一個速度，後者則可利用開關控制不同的轉速，更具備逆轉功能，亦即所謂的正反轉！</p><p>充電式輕巧易用</p><p>型號：CD231KHP&#13;<br> 百得10mm變速正反轉充電鑽，9.6V電壓，10mm無匙夾頭，可鑽22mm厚的木材及10mm的金屬。每分鐘700鑽，換上批嘴就變成電動螺絲批，適合一般家庭及戶外使用。&#13;<br> 售價：$499</p><p>鑽水泥石材必備</p><p>型號：KD950K&#13;<br> 百得20mm四坑鑽頭變速正反轉錘鑽，550W，可選鑽木材或鋼材的旋轉功能，或專門鑽水泥、石材的前後震動功能。每分鐘1,400轉，每分鐘衝擊700次，可鑽20mm石屎、10mm鋼材及30mm木板。&#13;<br> 售價：$699</p><p>轉速最高</p><p>型號：KR700RE&#13;<br> 百得13mm變速正反轉衝擊鑽，700W，轉速每分鐘高達3,000轉，每分鐘衝擊42,000次，可用開關制控制速度。可鑽16mm厚的石屎、13mm厚的金屬及32mm厚的木材。&#13;<br> 售價：$499</p><p>附送100件工具</p><p>型號：GSB400RE&#13;<br> BOSCH電鑽套裝，內有一把400W正反轉衝擊鑽，每分鐘2,800轉，每分鐘衝擊44,800次，可鑽8mm厚的金屬、10mm厚的石屎及20mm厚的木材。附鐵鎚、螺絲批、卷尺、各種鑽嘴及其他工具等共100件。&#13;<br> 售價：$399</p><p>單速鑽最易用</p><p>型號：KR450KA&#13;<br> 百得10mm單速衝擊鑽，450W，每分鐘2,800轉，每分鐘衝擊44,800次，可鑽10mm厚的石屎、10mm厚的金屬及20mm厚的木材。備基本的單速、單向設計，簡單易操作，適合初學者使用。&#13;<br> 售價：$339</p><p>輕型易操控</p><p>型號：WBD96&#13;<br> 威力超強正反轉無變速充電鑽，9.6V電壓，內置充電式電池，可作正反向轉動，每分鐘500轉。最大扭力為120kg/cm，除可鑽木材及鋼材外，亦可換上批嘴變電動螺絲批，無線及輕型設計，易操控。&#13;<br> 售價：$199.9</p><p>●油漆掃大細軟硬各有所長</p><p>想趁星期六、日來個「油牆假期」，係時候要準備所需工具。除漆油外，油掃是另一不可或缺的工具，若要細分的話，油掃可從毛質、大小同款式來分類，各具所長，大家可針對不同的用途再加以選擇。</p><p>油漆轆省時慳力</p><p>想油得慳水又慳力，油漆轆是不二之選。毛毛質料吸水力強，蘸上漆油後來回轆幾下就可均勻將漆油塗上，方便又慳力。&#13;<br> 售價：$10</p><p>一套三件裝</p><p>要油牆又要油鐵閘、木門，一套三件裝的油掃就最適合。一套有齊1吋、吋半同2吋闊三個不同闊度的硬毛油掃，一套足以應付不同需要。&#13;<br> 售價：$10</p><p>細掃最啱油鐵閘</p><p>鐵閘多窿罅位，細小的窄身掃會較適合。這把軟毛掃，掃頭只得25mm闊，用來油鐵閘或較窄範圍的地方啱啱好。&#13;<br> 售價：$12.8</p><p>羊毛排筆油大範圍</p><p>最傳統又經典的油漆工具，用多支羊毛筆合併而成的羊毛排筆。羊毛非常軟滑，吸水力強，適用於較大範圍的地方如牆壁或木門。&#13;<br> 售價：$12.8</p><p>豬鬃毛掃夠耐用</p><p>要油一大幅牆，除油轆外，大掃是另一最佳之選。這把以豬鬃毛製的油掃，掃頭4吋闊，毛質較羊毛硬，亦較耐用，而且清洗容易。&#13;<br> 售價：$28</p><p>沙紙連油掃套裝</p><p>油漆套裝，內有沙紙及50mm闊的油掃一把。油掃毛質柔軟，沙紙加油掃，配搭明顯是用來替大門或木製家具翻新上油之用，一包搞掂晒。&#13;<br> 售價：$19</p><p>●其他小型工具裝修好幫手</p><p>裝修除要準備以上兩種必備的工具外，其實另有其他小型工具，同樣可以在進行各項裝修工程時作為附助工具。例如電鋸、油漆鏟、牆紙刮等，全都可以幫你在工作時更方便，令效果更佳！</p><p>掃膠水最妥當</p><p>自己郁手貼牆紙或鋪地板，塗膠水最緊要，唔勻循好易搞到一笪笪。呢個專為塗上黏合劑而設計的特製膠掃，軟膠掃頭唔怕刮花表面，用掃輕輕一刮就可均勻塗上。&#13;<br> 售價：$10</p><p>牆紙刮免起泡</p><p>貼牆紙另一大忌就係「起泡」，要將牆紙同牆之間的空氣掃走，呢個牆紙刮就可以幫到手。全個以軟膠製成，用來刮走空氣方便又穩陣！&#13;<br> 售價：$10</p><p>除漆必備鏟刀</p><p>要重新油過幅牆，將舊有的油漆鏟走乃必要步驟，呢個時候油漆鏟就幫到手。有2吋及1吋兩種闊度，可因應不同需要及範圍而選擇不同Size，膠柄設計輕身易握。&#13;<br> 售價：$5.9（2吋）&#13;<br> $4.9（1吋）</p><p>膠鏟除迹不留痕</p><p>要清除牆上的膠水或膠紙痕，用油漆鏟好易會刮花牆身或玻璃表面。想不留痕，這把膠鏟可幫到手，扁闊鏟頭有助將海報或膠紙鏟起，亦可用作塗補牆劑的工具，一物兩用。&#13;<br> 售價：$10</p><p>V形灰匙至啱補牆角</p><p>牆角L位出現裂痕要修補或要搧灰，用這把V形灰匙最適合。V形設計可以緊貼L形牆角將英泥或補牆劑均勻塗上，效果比直身灰匙更佳。&#13;<br> 售價：$10</p><p>輕便型家用電鋸</p><p>型號：KS632E&#13;<br> 百得牌曲尺電鋸，400W，可作45度斜角切鋸，可鋸65mm厚度的木板、10mm鋁材，重量只得2kg，適合一般家居使用。&#13;<br> 售價：$399</p><p>超輕慳位摺合梯</p><p>裝修少不免要爬高爬低，無番一道鋁梯駁腳點成事？三級鋁梯高84cm，重量非常輕，梯腳有防跣膠，夠晒穩陣。可摺合擺放收藏方便，另有其他更高的高度選擇。&#13;<br> 售價：$129</p><p>工具組合樣樣有</p><p>工具套裝內有鐵鉗、鐵鎚、士巴拿、可換批嘴的螺絲批及十二個批嘴，鐵鎚、鉗及螺絲批都包有防跣膠，用起來更安全方便，一盒有晒最基本工具，細細盒易於收藏。&#13;<br> 售價：$59</p><p>店舖資料</p><p>（a）吉之島	28846888&#13;<br> 	鰂魚涌康山道2號康怡廣場南&#13;<br> （b）無限空間	27070905&#13;<br> 	九龍牛頭角道55號利基大廈地下C舖&#13;<br> （c）吉之島$10廣場	25612198&#13;<br> 	北角英皇道416-426號新都城大廈地庫&#13;<br> （d）實惠	26638833&#13;<br> 	旺角彌敦道610號荷李活廣場一樓全層&#13;<br> （e）黃埔家居	23642977&#13;<br> 	用品總匯	紅磡黃埔花園金柏苑第一期商場6號舖地下&#13;<br> （f）日本城	27877134&#13;<br> 	九龍彌敦道761號商匯大廈2-3號地舖&#13;<br> （g）宜家	31250888&#13;<br> 	九龍灣德福廣場二期三樓</p></body></html>