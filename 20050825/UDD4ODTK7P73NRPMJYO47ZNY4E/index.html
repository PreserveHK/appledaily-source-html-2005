<html><header><meta charset="utf-8"><title>波鞋Guide：你想問乜？球星訪港Q&amp;A</title></header><body><h1>波鞋Guide：你想問乜？球星訪港Q&amp;A</h1><p>今年暑假特別多NBA球星訪港宣傳波鞋：早前有天勾渣巴、「大帝」勒邦占士、嚟緊重有T-MAC；重勁傳Reebok雙寶、姚明會隨中國隊來港、「答案」艾華遜亦有機會嚟（其實暑假「大Z」伊古斯卡斯都嚟咗香港shopping），勁爆！&#13;<br> 通常呢類活動都有記者會，而Q&amp;A部份則非常乏味，今次《波鞋Guide》就試吓用「街外人」諗法，睇吓佢哋想問吓球星啲乜？（）內為本人代擬的「標準」答案。睇吓滿唔滿足到你。</p><p>問渣巴：</p><p>1今次宣傳提李小龍多過提你，你覺唔覺煩？（代答：Nocomment）&#13;<br> 2有幾多年冇用過「天勾」？（代答：Nocomment）&#13;<br> 3其實當年你嘅護目鏡有冇「度數」？（代答：Nocomment）</p><p>問LeBron：</p><p>1你話唔想「Hype」（浮誇），咁整咁多LB2嘅特別版為乜？(代答：今次852版20-5-5係一剔特別為香港fans而設嘅，至於其他特別版都有佢嘅意義……，下刪一萬字)&#13;<br> 2暑假除咗宣傳，重忙啲乜？（代答：打官司）&#13;<br> 3對亞洲之旅有乜感想？(代答：熱到死，下次一定唔帶女友出嚟見人。）</p><p>問T-Mac：</p><p>1你對籃球鞋有甚麼要求？(代答：adidas就OK，因為佢嘅優點多……)&#13;<br> 2T-MAC5用「木」做裝飾，會唔會惹白蟻？&#13;<br> 3點解亞洲限定T-MAC5用白色做主色？(代答：「限量」就得喇，理得咩色。唔該，NEXTQUESTION）&#13;<br> &#13;<br> Hleung-www.hk-kicks.com網主，耆英&#13;<br> 級波鞋迷，仍深信籃球鞋會復興……&#13;<br> Email:hleung@hk-kicks.com</p></body></html>