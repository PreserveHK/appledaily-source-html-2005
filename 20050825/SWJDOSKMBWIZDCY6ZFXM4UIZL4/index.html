<html><header><meta charset="utf-8"><title>　　華叔做賣藥推銷員？ - 李八方</title></header><body><h1>　　華叔做賣藥推銷員？ - 李八方</h1><p>噚日有間本地藥廠喺尖沙嘴香格里拉酒店介紹一隻新藥，八方見到前無綫新聞之花黃德如喺度做司儀，呢個一啲都唔出奇，因為佢阿姐全身投入中醫界，不過，八方見到華叔做主禮嘉賓就𢱑晒頭。&#13;<br> 原來華叔話，佢同藥廠創辦人黎昇博士係多年好朋友，所以答應出席。黎老先生今年八十歲。華叔嘅國學根基出名深厚，佢話黎博士亦非常熱愛中國傳統文化，而且研究中藥同中藥經典不遺餘力，所以好值得佢敬佩。&#13;<br> 華叔賣藥認真少見，唔通想學煲呔？其實時至今日，中藥都識得搵啲大學做臨床科學研究，發展潛質又的確好大。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>