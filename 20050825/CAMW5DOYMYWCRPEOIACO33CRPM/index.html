<html><header><meta charset="utf-8"><title>難忘雪地三點式</title></header><body><h1>難忘雪地三點式</h1><p>Angela原來好貪玩，見佢攞支StarWar激光劍同蜘蛛俠當導遊旗，閃閃吓咁就知。講到最難忘，Angela就話：「記得有次去瑞士滑雪，團中一個女仔居然喺雪山上面，換套三點式喺雪地上影相。張相好特別，佢都影得好開心，但當時瑞士都係冬天，得嗰幾度，成個山啲人都喺度圍觀，我真係永遠記得。」	&#13;<br>記者：陳慧敏</p><p>Angela醒醒你：水晶飾物好抵買</p><p>「去呢啲冰天雪地的地方，香港人記得裏面唔好着咁多衫，反而要帶件保暖啲嘅大褸。因為瑞士、倫敦呢啲國家度度都有暖氣，入到室內或者搭車時，好易熱病。買嘢方面都唔好淨係掛住買Boots，我就必去SWAROVSKI買首飾，價錢平係一定嘅，但勝在啲款香港冇，二百零蚊已經買到個高貴好多嘅襟針喇！」&#13;<br> &#13;<br> Angela檔案&#13;<br> 現職：星晨旅遊領隊&#13;<br> 帶團年資：12年&#13;<br> 帶咩團：瑞士、巴黎、倫敦</p></body></html>