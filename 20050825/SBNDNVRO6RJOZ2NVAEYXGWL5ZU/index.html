<html><header><meta charset="utf-8"><title>森美嫌薛凱琪「冇戲」</title></header><body><h1>森美嫌薛凱琪「冇戲」</h1><p>薛凱琪（Fiona）、鄭伊健、商台DJ森美及小儀等前晚在理工大學賽馬會綜藝館，演出最後一場「森美小儀歌劇團——亞卡比槍擊事件」，哭成喊包的森美說：「我好眼淺，呢次我要多謝音樂總監Paul（黃貫中），如果我可以唱到佢作嘅歌，今生無悔。我覺得呢次演出最遺憾係同Fiona過唔到電。」</p><p>傳拍《龍虎門》</p><p>森美曾笑指擁抱Fiona沒有感覺，並取笑她的身材，他說：「我同佢唔過電，佢都冇戲畀我。」Fiona則說：「我懷疑佢超級鍾意好身材嘅女人。」至於有消息指Fiona有機會做新片《龍虎門》女主角，Fiona表示不知情。&#13;<br> 此外，問伊健可知林嘉欣與陳光榮感情亮紅燈，他說：「緣份喺度就一齊，唔喺度就分開，人哋私人嘢我唔講。」&#13;<br> 採訪：駱華齡　攝影：陳志嵐</p></body></html>