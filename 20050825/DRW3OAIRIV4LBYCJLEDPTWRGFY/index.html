<html><header><meta charset="utf-8"><title>Kelly賣樓蝕百幾萬</title></header><body><h1>Kelly賣樓蝕百幾萬</h1><p>陳慧琳（Kelly）昨日到商台接受訪問，連日來暴雨不斷，Kelly家中的天花板也漏水，Kelly說：「我前晚瞓瞓吓滴到我張床濕晒，搞到我要瞓地下。」問Kelly有否考慮搬屋或裝修？她說：「我係租嘅，冇所謂啦，唔搬啦，啱啱先減咗我租之嘛。」&#13;<br> </p><p>轉戰基金藍籌</p><p>Kelly之前也有置業投資，問她現在為何不置業自住時，她說：「咪搞我，我之前賣埋最後一層，蝕百幾萬都要賣。我之前係買嚟收租，但我爸爸話啲租客好麻煩，我唔想麻煩我爸爸，寧願賣咗佢。」Kelly表示最高峯時曾擁有三層樓，一層賺兩層蝕，她說：「以後都唔投資物業，都係買吓基金同藍籌算啦。」	&#13;<br> 採訪、攝影：胡比</p></body></html>