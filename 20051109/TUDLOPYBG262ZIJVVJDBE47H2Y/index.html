<html><header><meta charset="utf-8"><title>黃岳泰嫌古惑天皇判得輕</title></header><body><h1>黃岳泰嫌古惑天皇判得輕</h1><p>張同祖（右起）、黃岳泰同劉鎮偉等一班電影人噚日出席新書發布會，對於以點對點技術（BT）非法發放電影、網名「古惑天皇」嘅陳乃明前日被判刑三個月，黃岳泰嫌刑期太短，冇阻嚇作用，張同祖就話歡迎上訴咁話。對於金馬獎大會被恐嚇勒索，三人話當地政府一定會加強保安，所以完全唔需要擔心喎。</p></body></html>