<html><header><meta charset="utf-8"><title>Toby拍完恐怖片撞鬼</title></header><body><h1>Toby拍完恐怖片撞鬼</h1><p>梁靖琪（Toby）、梁雨恩、葉文輝等前晚到旺角出席「Singinginthenight」活動，Toby早前在拍罷電影《校墓處》後，與同劇演員分別遇到恐怖事件，她說：「我哋個個都有傷，好似我就傷腰，Steven就傷鼻，傅穎就傷膝頭，我拍完之後唔知係唔係精神太過疲勞，有日喺屋企望住出面個窗，竟然覺得有個影閃過，即時嚇到我要同家姐孖鋪，家姐重安慰我話可能只係賊仔。」</p><p>半工讀頻撲</p><p>另外，現時梁雨恩就讀於中文大學酒店及旅遊管理系二年級，她坦言既要應付考試，又要出席公開活動，弄得甚頻撲，她說：「有次我唔記得同公司講學校轉咗時間表，所以搞到我要走堂去做嘢，始終上堂都會計分數，所以公司都盡量就番我啲時間。」&#13;<br> 採訪、攝影：馮美茵</p></body></html>