<html><header><meta charset="utf-8"><title>波鞋Guide：「莫財」之選　二線筍鞋推介</title></header><body><h1>波鞋Guide：「莫財」之選　二線筍鞋推介</h1><p>籃球鞋大戰由T-Mac5（$1,090）於十月二十八日掀起戰幔，十一月四號自動泵氣的Answer9（$1,299）同十七號的ZoomLeBronIII（$1,099）亦會加入戰團。各大旗艦鞋靚就好靚，但係唔係個個都鍾意該球星，加上售價動輒過千，唔係人人捨得着出街場；今次小弟誠意推介各二線籃球鞋，畀各位更多選擇。</p><p>adidasTeamMac2（$700）</p><p>無T-Mac5勁有型嘅「木版」和交叉帶設計當然爭啲，但外形幾相似，尤其係黑紅色為甚，其餘緩震料都十分差不多，平成四百蚊重想點？另外，行貨有返T-Mac5軟底BB鞋，正貨！不過記緊得一百五十對。&#13;<br> RBKATRPumpTorch（$799）&#13;<br> Answer9嘅AutoPump真係好正，我對鞋慘成朋友間嘅玩物，啱唔啱size都試着，又泵氣又放氣，好彩未殘。不過千三蚊就未必捨得，平平哋可以諗吓手動嘅ATRPumpTorch，延續ATRPump嘅高性能，但少咗ATRPump過份Cyber嘅外形，比較易carry，唔使八百蚊真係抵玩！</p><p>ConverseWade（約港幣$800）</p><p>閃電俠華Dee（獲迪）嘅第一對專用鞋，截稿前已收到但未有時間測試；佢亦係自九一年嘅拉利莊遜之後，「星牌」最有機會爆出嘅超級球星。球鞋外形非常破格，Detail位亦多，八百蚊買到一線球星戰鞋，加上香港代理齋入allstars；着上Wade落場顯得你品味與別不同，真係乜都抵番！由於香港冇得賣，有興趣嘅可以上hk-kicks.com參加GroupOrder入手。&#13;<br> Hleung──波鞋網站www.hk-kicks.com頭目，最愛佐敦同柏賓，最怕寫字。&#13;<br> Email:hleung@hk-kicks.com</p></body></html>