<html><header><meta charset="utf-8"><title>深圳東門商場鬥減價</title></header><body><h1>深圳東門商場鬥減價</h1><p>深圳東門幾家大型商場日前掀起大贈送或大減價促銷，茂業百貨同天虹商場都實行買「200元送218元現金券」，太陽百貨廣場就掛出「一至五折」嘅廣告牌，搞到連續幾日幾家商場嘅收銀台都幾乎被迫爆。據講，呢類促銷手法喺東門區已搞過幾次，每次都大收旺場。有貪贈券嘅市民，底衫褲都買一大堆，話夠成家人着三年喎。</p></body></html>