<html><header><meta charset="utf-8"><title>張玉珊義賣私伙戰衣</title></header><body><h1>張玉珊義賣私伙戰衣</h1><p>張玉珊噚日去中環宣傳名人名牌慈善義賣，義賣會今個星期五至星期日喺尖沙嘴舉行，張玉珊都攞咗好多名貴嘅衫出嚟拍賣。原本呂良偉老婆楊小娟都答應出席，不過唔知佢係咪因為怕記者追問老公越洋投資被騙二千萬港元嘅事，所以臨時話嚟唔到。</p></body></html>