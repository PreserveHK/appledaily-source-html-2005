<html><header><meta charset="utf-8"><title>電腦新產品：激新中文版MCE桌面電腦32"巨芒壓場</title></header><body><h1>電腦新產品：激新中文版MCE桌面電腦32"巨芒壓場</h1><p>FUJITSUDESKPOWERTX<br>咁大部電視，唔通FUJITSU出新電視機？錯喇！呢部係FUJITSU最新推出，採用WindowsXPMediaCenterEdition（MCE）平台嘅桌面電腦DESKPOWERTX，有個32"大嘅顯示屏，突破一般Desktop喺大家心目中嘅形象，以後睇電視，唔一定要用電視機！<br><br>記者：梁瑋瑜　攝影：周旭文</p><p>Profile</p><p>處理器：IntelPentium-4630（3GHz）&#13;<br> 記憶體：512MBDDR2&#13;<br> 硬碟：600GBS-ATA7200rpm&#13;<br> 光碟機：DLDVDSuperMulti&#13;<br> 顯示晶片：IntelGraphicsMediaAccelerator900&#13;<br> 顯示屏：32"WideScreenLCD&#13;<br> 作業平台：WindowsXPMediaCenterEdition2005&#13;<br> 尺寸：944×644×311mm&#13;<br> 重量：約42kg</p><p>MCE係乜嘢？</p><p>微軟喺上年年尾正式推出WindowsXPMediaCenterEdition2005，兩星期前，又正式喺香港推出繁體中文版，呢個MCE2005採用全新介面，特別方便用家播放DVD、音樂、瀏覽及修改圖片、同埋睇電視等等，配合全球娛樂數碼化嘅趨勢。由於微軟對硬碟要求十分高，所以XPMCE不作個別發售，只會隨機推出，有興趣嘅朋友只可以買廠機喇。</p><p>顯示器大如LCDTV</p><p>FUJITSUDESKPOWERTX係目前採用MCE平台嘅桌面電腦裏，擁有最大尺寸顯示屏嘅電腦，話明係着重影音功能，個芒愈大睇戲就梗係愈正，32"呢個尺寸，一般香港屋企放喺廳都已經夠晒大，顯示屏解像度高達1,366×768，亮度有500cd/m2，對比度為800:1，比起其他LCDTV一啲都唔輸蝕。&#13;<br> DESKPOWERTX用咗All-in-One設計，機身厚度只有311mm，同一般LCDTV相差不大，已經內置晒所有配備，配合接收範圍達10米嘅無線鍵盤及滑鼠，加上MCE專用遙控器，一部DESKPOWERTX已經可以取代屋企嘅電視機同埋PC，又方便又慳位！</p><p>600GB有排錄</p><p>DESKPOWERTX設有兩個PALTVTuners，可以同時間錄影兩個台嘅節目，一家人唔使爭餐飽，亦可以一邊睇電視一邊錄影，最重要係DESKPOWERTX內置兩個300GB硬碟（合共600GB），最多錄到450小時節目，喺同級機嚟講表現十分突出，啱晒鍾意追劇集嘅用家。&#13;<br> DESKPOWERTX內置DLDVDSuperMulti及3合1讀卡器，實用程度不遜於一般桌面電腦，$32,800嘅價錢聽落好似好貴，但諗真啲市面上較高階嘅32"LCDTV都要接近三萬蚊，DESKPOWERTX有埋PC功能，呢個售價其實好合理。</p><p>同場加映&#13;<br>P7120新增ECO慳電系統</p><p>FUJITSU一直相當受歡迎嘅LifeBookP7010，相信大家點都有啲印象，今次同場推出新型號P7120，同樣擁有10.6"SuperFine闊螢幕，不過就更薄更輕，重量只有1.38kg，拎出街用都唔覺得重。&#13;<br> 雖然部機細細部，但已內置DLDVDSuperMulti及3合1讀卡器，有埋指紋識別器，用家嘅資料就更有保障，P7120特設一個ECO鍵，幫助用家將唔需要用嘅光碟機、硬碟機等關閉，達到慳電嘅效果。P7120暫時只有黑色外殼，相信好多用家都期待FUJITSU好似P7010咁推出更多顏色外殼。</p><p>Profile</p><p>處理器：IntelPentium-M753&#13;<br> 記憶體：1GB&#13;<br> 硬碟：60GB&#13;<br> 光碟機：DLDVDSuperMulti&#13;<br> 尺寸：271×209.5×24.3mm&#13;<br> 重量：1.38kg&#13;<br> &#13;<br> FUJITSU（31012898）</p></body></html>