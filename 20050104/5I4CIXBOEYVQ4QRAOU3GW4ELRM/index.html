<html><header><meta charset="utf-8"><title>　　老董班子今次最齊心 - 李八方</title></header><body><h1>　　老董班子今次最齊心 - 李八方</h1><p>話說特區政府好少咁神勇，上周四拍板，周六（元旦日）就喺大球場搞咗個大型籌款音樂會，有成萬幾人冒住嚴寒天氣出席，一共籌咗三千三百萬，最難得嘅係政府上上下下都忽然好齊心。行會中，三司十局都嚟晒，好似只係李國章不在港嚟唔到；非官守議員就只有查史美倫同陳智思趕唔到返嚟，班民主派亦上埋台，同中央駐港官員同台做善事，老董真係老懷大慰，算係二○○五年大團結好開始，唔係剩係識勾心鬥角。&#13;<br> 有份擔大旗嘅李麗娟話，其實籌備時間前後唔夠四十個鐘頭，有咁嘅成績好令人欣慰，佢話方津生醫生係佢當年港大同學，當然知佢唱得。而李麗娟嘅老頂何志平重話，除咗宣誓效忠嗰日，未試過咁齊人咁話。&#13;<br> 老董嘅班子今次算最有台型喇，唐唐上個月三十一號先放完假都即刻出現；梁振英大難不死，梗多嘢講啦。&#13;<br> （圖）一場海嘯令董團夥齊晒人賑災，真係好耐未見過咁齊心。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>