<html><header><meta charset="utf-8"><title>赴印尼災區預咗派剩比堅尼<br>柏芝豪語：我除晒都唔緊要</title></header><body><h1>赴印尼災區預咗派剩比堅尼<br>柏芝豪語：我除晒都唔緊要</h1><p>張栢芝和張衞健昨日代表演藝界，分別前往印尼棉蘭和重災區班達亞齊探訪。栢芝對於杜汶澤將自己穿的波鞋捐給災民，她笑言甚麼都可以捐，栢芝豪氣地說：「我帶定比堅尼，要我除晒都唔緊要。」</p><p>繼杜汶澤和房祖名日前先後到南亞海嘯災區斯里蘭卡和布吉探訪後，張栢芝和張衞健昨日亦代表演藝界出發到重災區印尼探訪。栢芝在助手陪同下，於下午五時抵達機場，她表示會跟健仔一起飛往耶加達，在當地逗留一晚後再前往棉蘭，然後於明晚返港。<br> &#13;<br> <spanclass>塗藥油抗屍臭 &#13;<br> 栢芝帶備了四箱水和大量零食，準備派給當地小朋友，問她可擔心重災區情況混亂時，栢芝說：「會小心㗎啦，自己性格係幾危險都去。噚日爹哋知我去都有鬧我，但我唔理得咁多，幫到人我就會全身投入。」對於杜汶澤將自己所穿波鞋留給災區小朋友穿着，栢芝笑說：「我帶定比堅尼，要我除晒都唔緊要。」&#13;<br> 栢芝表示醫生指注射防預針後可能會發燒，故出發前沒有注射任何疫苗。栢芝又說：「自己唔擔心安全，反而怕自己會忍唔住喊啫。阿澤同我講，話戴幾多個口罩都冇用，啲屍臭味好濃，所以我到時會搽定白花油，同埋食定止嘔丸。」&#13;<br> 栢芝希望將當地實況拍給港人收看，以便籌募多點善款。對於當地發生搶掠，栢芝表示早有心理準備，她又說：「我會慳啲用水，所以預咗呢幾日唔沖涼。」栢芝除了親赴災區探訪外，還捐錢及捐出簽名的MrBean公仔和PaulFrank手表作拍賣，然後將所得善款捐予災民。</spanclass></p><p><spanclass>遇搶掠不反抗 &#13;<br> 健仔則帶備了三箱水、乾糧、嬰兒用品和五十對拖鞋前往班達亞齊，他說：「我會喺耶加達住一晚之後再去，但因為坐救援軍機，所以只可以我同攝影師以及導演去，而且當地亦冇酒店住，要紮營瞓。因為時間太趕，我冇打預防針，惟有食定啲增強抵抗力嘅藥物，同埋到時勤啲洗手；如果遇上搶掠，我都唔會反抗，人身安全最緊要。」對於當地有女性遭輪姦，健仔歎說：「好心痛，好離譜，可能啲人喺絕望時失去理性。」&#13;<br> 健仔又表示，原本他們的機票住宿費用是從善款中支付，但他不想花費善款分毫，所以自掏荷包訂機位和支付所有費用。&#13;<br> 此外，陳冠希昨日接受商台訪問，他透露會將他昨日推出的新大碟的個人收入，全數捐給災民，陳冠希說：「因為我可以出到呢隻碟已經好開心，有更多人比我重需要呢啲錢。」&#13;<br> 採訪、攝影：何永寧</spanclass></p></body></html>