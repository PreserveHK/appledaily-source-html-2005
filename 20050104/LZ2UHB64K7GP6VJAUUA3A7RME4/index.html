<html><header><meta charset="utf-8"><title>　　星展請客睇茶花女 - 李八方</title></header><body><h1>　　星展請客睇茶花女 - 李八方</h1><p>新年新搞作，星展銀行噚日就請咗近百個私人銀行客戶，去尖沙嘴文化中心聽著名歌劇《茶花女》。《茶花女》係法國作家小仲馬嘅代表作，同莎士比亞嘅《羅密歐與茱麗葉》及歌德嘅《少年維特的煩惱》並稱為世界三大愛情悲劇。&#13;<br> 今次香港演出嘅《茶花女》以意大利文演唱，由莫華倫監製。&#13;<br> 最靚位嘅飛，要近七百蚊一張。唔知係咁「蹺」還是係「特登」，八方聽星展銀行中人講，星展私人銀行高級副總裁劉張潔文都有份參與呢次表演，認真多才多藝。&#13;<br> 劉張潔文師承江樺，係歌劇團嘅女低音，重係今次合唱團統籌，難怪星展今次出錢外，又出動新加坡嗰邊嘅董事總經理兼私人銀行業務區域總監黃少勳，專程嚟陪班大客仔。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>