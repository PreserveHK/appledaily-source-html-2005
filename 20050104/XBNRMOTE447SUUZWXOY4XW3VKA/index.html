<html><header><meta charset="utf-8"><title>　　曾鈺成爆特首出缺玄機 - 李八方</title></header><body><h1>　　曾鈺成爆特首出缺玄機 - 李八方</h1><p>行會成員曾鈺成噚日喺明報寫咗篇文，提到特首出缺嘅問題。&#13;<br> 曾鈺成話，嗰八百個選委嘅任期去到今年年中就完，但煲呔曾嘅政改時間表，就要等到下年先選出新一屆選委，如果出現特首出缺嘅情況，而新一屆選委重未選到，咁到時點搞呢？&#13;<br> 曾鈺成喺篇文度就特登強調：「我在這裏完全無意猜測行政長官缺位的可能性。」要出現出缺呢個情況，一係老董辭職、一係老董保外就醫等等，機會有幾大，相信讀者心裏有數。曾鈺成探討呢個問題，重特登講到「無意猜測」，唔知佢係咪知道咗一啲玄機呢？&#13;<br> 政制事務局發言人同八方講，總之就係明年先立特首選舉嘅立法。據八方了解，政府其實唔想搞多次選舉嘥錢，因為冇乜可能出現特首出缺嘅情況，而且一旦出缺，就可以搵煲呔暫代，點都唔會出現權力真空。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>