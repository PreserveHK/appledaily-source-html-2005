<html><header><meta charset="utf-8"><title>單親婦喪子讀者援手</title></header><body><h1>單親婦喪子讀者援手</h1><p>「囝囝嘅身後事已經搞好，等緊安排骨灰上位，呢筆捐款會留番嚟買位。意外發生之後，一直靠親戚、朋友接濟幫助我哋，應付短暫生活，冇諗過𠵱家又收到咁多善長捐錢關心我哋，真係好感動，衷心多謝佢哋嘅幫助。」四十九歲的阿好接獲記者轉交的善款後，連聲感激地說。&#13;<br> <br> <spanclass>善款用作買靈位 &#13;<br> 單親婦阿好一直從事地盤散工，獨力撫養三女一子，其長女早年遷出，另三女現就讀大學二年級，次女及幼子分別任職售貨員及侍應生。&#13;<br> 近年，阿好的背脊位置生骨刺，經常飽受腰骨疼痛，須定期覆診及服藥，無法工作，家庭開支全賴子女負擔，收入僅足餬口。&#13;<br> 月前，十九歲幼子文仔乘坐友人駕駛的私家車返家途中，在元朗青山公路發生車禍身亡。&#13;<br> <br> <spanclass>找工作幫補生計 &#13;<br> 阿好一度無力殮葬亡兒，蘋果基金曾於「殮葬專戶」撥款一萬元協助。近日，她另接獲善長捐款三千六百元。&#13;<br> 「呢排心情平復咗好多，始終人都去咗，惟有接受現實，但間中諗起囝囝，個心都會好唔舒服，𠵱家我嘅腰骨重係成日痛，唔可以搵嘢做住，希望遲啲好番之後，可以再搵嘢做，幫輕屋企開支。」阿好表示。&#13;<br> 捐款編號：C1593</spanclass></spanclass></p><p>暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></p></body></html>