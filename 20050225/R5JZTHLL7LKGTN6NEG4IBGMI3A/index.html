<html><header><meta charset="utf-8"><title>美國兩小時內售罄！<br>玩具潮舖KidrobotNikeAirMaxI</title></header><body><h1>美國兩小時內售罄！<br>玩具潮舖KidrobotNikeAirMaxI</h1><p>一直以來，炒賣特別版波鞋都係亞洲地區的專利，美國方面較少理會，而eBay上波鞋商人亦都係大多數為日本、台灣及香港而設，似乎美國人的波鞋是用來着的，懶理你是甚麼特別版。但近年，炒波鞋的風氣傳到美國，不少特別版波鞋大量湧現，但要數近期最受注目的，可算是玩具潮舖Kidrobot與Nike推出的特別版AirMaxI，除擺放於高級時裝店Barneys內發售外，更於兩小時內售罄，可見美國人對炒賣波鞋有幾狂熱！&#13;<br>&#13;<br>記者：李崗華&#13;<br>攝影：林栢鈞</p><p>美國最強玩具潮舖Kidrobot！</p><p>於香港相信大部份人都未知道Kidrobot係乜來頭，Kidrobot其實係一間開設於美國紐約的玩具潮舖，舖內專售各地當紅玩具，當中包括有Bape、MichaelLau等，Kidrobot亦會間中推出自家玩具，於紐約市內的名氣極高。今次與Nike合作推出AirMaxI，最大特色並非可見於鞋身，而係出現於鞋墊上，Kidrobot特意找來五位Artist設計鞋墊圖案，當中有GaryBaseman、Dalek、DavidHorvath、HuckGee及FrankKozik，但一對鞋只附上一款鞋墊，更要睇你運氣，抽中邊款絕對睇彩數。</p><p>低調鞋王！全球限量24對Phli×NikeAirMax90</p><p>單睇呢對AirMax90用色普通，以為係一般新推出復刻新色，但殊不知原來是全球限量24對的特別版，真係凡事不能單睇外表。合作單位名為Phli，Phli是位於美國芝加哥的一家潮流波鞋舖，專售特別版波鞋，今次與Nike合作推出特別版NikeAirMax90只送不賣，雖然香港亦有一對到港，但依然係非賣品，絕對有錢都買唔到。</p><p>美國波鞋潮誌Metro.Pop&#13;<br>大玩NikeAirMax180ID</p><p>就連波鞋雜誌都踩界推出特別版波鞋，可想而知美國對特別版波鞋有幾渴求。但Metro.Pop今次的合作版有別於一般特別版波鞋，以Nike經典跑鞋AirMax180作藍本，推出ID系列，買家可隨自已喜愛配襯AirMax180的顏色，夠晒互動。此外更找來4位Artist，推出特別色及限量版Tee，但由於製作IDAirMax180需時兩個月，所以暫時到港只有為今次推出的限量版Tee。</p><p>UNDFTD×Tas白襯綠&#13;<br>&#13;<br>UNDFTD×TasManiaLo</p><p>數月前美國UNDFTD與日本潮鞋Tas推出名為ManiaLo的合作版，成為潮界一時佳話。事隔數月，兩者再推出新色至真，白×綠的襯色可算是眾ManiaLo內最為好睇，寶物果然係沉歸底！（$1,800）</p><p>綠白DunkLoProSB</p><p>唔知係咪綠色當旺，碰巧NikeDunkLoProSB新色亦係用上綠×白作主色，睇落綠×白又真係幾易襯衫，但真係着來踩板就較易污糟。（$1,600）</p><p>售賣點：&#13;<br> Reach（27717333）&#13;<br> 旺角上海街426號萬事昌中心1202室</p></body></html>