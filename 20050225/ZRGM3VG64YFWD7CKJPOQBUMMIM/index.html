<html><header><meta charset="utf-8"><title>女星寒天爭豔不易為<br>雯女重保暖風頭讓李思蓓</title></header><body><h1>女星寒天爭豔不易為<br>雯女重保暖風頭讓李思蓓</h1><p>鄧萃雯、黃秋生、李思蓓和應采兒前晚到旺角出席電影《瘦身》首映禮，近日乍暖還寒，雯女穿上樽領毛衣及紅色長褸保暖，李思蓓則以性感低V大露背裝赴會，成勁搶去雯女風頭。</p><p>鄧萃雯、應采兒、李思蓓、田蕊妮及黃秋生等前晚在旺角出席新戲《瘦身》首映禮，吸引大班市民圍觀索簽名，還將廣告板推跌，場面混亂。女主角鄧萃雯身穿紅色長褸及樽領毛衣赴會，老友李婉華更專程捧場，但仍遭一身性感低胸裝的李思蓓搶去不少風頭。<br> &#13;<br> <spanclass>紅衣襯過年氣氛 &#13;<br> 李思蓓穿上黑色低胸大露背裝出現，與電影海報上的瘦骨嶙峋的她判若兩人，她在片中飾演一名患上厭食症、骨瘦如柴的光頭女人，李思蓓說：「我冇用電腦特技造相㗎，只係戴咗頭套，背脊化妝化咗兩個幾鐘頭，要擰轉頭咁影，之後痛咗三日呀！」雯女對於風頭被搶表示毫不介意，她說：「唔緊要，我怕凍又錫身，所以包到上頸，唔搶鏡唔緊要，紅衫襯番過年氣氛嘛！」&#13;<br> 而準新娘田蕊妮透露，已落實由車婉婉做伴娘，伴郎則是鄭中基，應采兒、黃伊汶則做姊妹，田蕊妮說：「我重想搵樂基兒同Kary做姊妹。」但應采兒則表示她只會出席晚上婚宴，幫手頂酒。<br> &#13;<br> <spanclass>王晶閉關避嗌交 &#13;<br> 另外，久未露面的李婉華透露年三十晚與十四個月大的女兒返港，三月初才返加拿大，她表示在當地生活沒有壓力，她亦不會再拍戲。&#13;<br> 《瘦》片監製王晶接受訪問時，提到早前有傳聞指大爆白龍王指示年三十晚不要出街的人，原來是王晶太太，王晶前晚否認說：「我太太都唔信呢啲嘢，我哋兩個都屬羊，白龍王叫我哋年初一朝早六點到十點唔好出街，出去可能會同人嗌交，咁會影響成年嘅運氣，我哋都冇同人講過，總之係誤傳啦。」&#13;<br> 採訪：魯萍&#13;<br> 攝影：何國豪</spanclass></spanclass></p></body></html>