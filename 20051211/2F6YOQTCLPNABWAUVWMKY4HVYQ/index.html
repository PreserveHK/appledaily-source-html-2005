<html><header><meta charset="utf-8"><title>　　連戰自爆「兩夜情」 - 李八方</title></header><body><h1>　　連戰自爆「兩夜情」 - 李八方</h1><p>嚟香港接受中大頒榮譽法學博士銜嘅國民黨榮譽主席連戰，噚日喺中大講talk，千五個位爆滿。佢講嘅題目係「兩岸三地的新天地––中華民族的遠景」，佢話有啲人總有意無意間被悲情歷史觀阻礙，因而無法進行理性思考同做法，亦產生咗台獨思想。&#13;<br> 連戰不點名批評台灣一啲人，「要叫他忘記過去、擺脫過去，是很困難，三言兩言都是在談過去……每到選舉都拿出來炒作一番，我在講誰，大家知道。」&#13;<br> 連戰發言都有幽默之處，佢憶述對上一次來港（即三十八年前），從美國回台灣時喺香港停留過兩日，佢講笑話「所以我說是twonightsstand（兩夜情），不過我同太太一齊的。」整個演講差唔多一個鐘，但就冇安排台下發問，搞到八方同部份出席者就有啲不滿。有聽演講嘅同學話，連戰都好幽默，演講技巧出色，亦認同佢呼籲告別過去嘅想法。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>