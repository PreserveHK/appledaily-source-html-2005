<html><header><meta charset="utf-8"><title>新款霧燈穿透力強$280</title></header><body><h1>新款霧燈穿透力強$280</h1><p>最近煙雨淒迷，市郊公路駕車遇上濃霧微雨除咗要減慢車速外，一定要開霧燈。但千祈唔好開白光燈或者大燈，咁樣反而會更白茫茫一片，而且影響對線駕駛者視線！推介呢款黃光霧燈，光波較長，色溫較低，穿透濃霧能力更好，大霧或落雨行車最啱！&#13;<br>&#13;<br>記者：戴維浩　攝影：陳偉強</p><p>查詢：27704855（金輪汽車音響精品）&#13;<br> 地址：旺角山東街80號地下</p><p>馬莎拉蒂煙灰缸$160</p><p>早前我哋介紹過法拉利有抵買煙灰缸，同樣嚟自意大利嘅馬莎拉蒂原來都有，而且用上同車廠形象匹配嘅深藍色為主調，方形設計更適合大大支嘅雪茄使用。&#13;<br> &#13;<br> 記者、攝影：袁國基&#13;<br> 查詢：23349759（快意汽車）</p><p>Phantom做酒店專車</p><p>上海浦東香格里拉酒店早前成為亞洲首家擁有勞斯萊斯Phantom嘅酒店，將接送酒店嘅頂級貴賓，如到訪要員、行業領袖以及明星等。新車會由5位接受過勞斯萊斯汽車提供正式培訓嘅專職司機駕駛，確保所有座上客都得到最舒適旅程。&#13;<br> &#13;<br> 記者：袁國基</p></body></html>