<html><header><meta charset="utf-8"><title>今日開倉：<br>名廠貨一律$59意大利皮鞋平千幾蚊</title></header><body><h1>今日開倉：<br>名廠貨一律$59意大利皮鞋平千幾蚊</h1><p>五十九蚊可以做啲乜？去扒王之王食個餐冇加一都唔得！今日筍倉介紹名廠鞋大冧價，大家食少餐分分鐘可以買到兩對靚鞋！唔係羅湖城臭膠扮真皮的A貨，而係歐洲名牌，亦係歐洲製造，全部一律嘔血價$59。當中有意大利皮鞋重減千幾蚊，你都咪話唔激。同場有應季涼鞋，亦有便服鞋和返工款嘅皮鞋，轉季係時候了！&#13;<br>&#13;<br>記者：張銘恩&#13;<br>攝影：陳智良&#13;<br>模特兒：Zita</p><p>三大平靚正精選&#13;<br>&#13;<br>繡花拖I.T都有入</p><p>西班牙RAS出品，全隻鞋包上絹布，鞋面繡花精緻，有藍色和橙色揀。雖然鞋底硬咗少少，但幾十蚊買到對I.T都有入貨的名牌，重想點?!&#13;<br> 原價$650&#13;<br> 開倉價$59</p><p>毛毛夾趾拖</p><p>西班牙Wosh，夏日鞋款配毛毛鞋面夠晒玩嘢，平底舒服，襯裙襯褲都好掂，有橙和杏兩色選擇。&#13;<br> 原價$1,090&#13;<br> 開倉價$59</p><p>勁減千幾蚊：闊頭平底軟身</p><p>意大利的LaFemmePublique闊頭平底鞋，藍白綠襯埋幾有陽光夏日感，最好係生膠底，既軟身又唔會跣腳。&#13;<br> 原價$1,090&#13;<br> 開倉價$59</p><p>醒神拖鞋款&#13;<br>&#13;<br>真皮人字拖</p><p>來自英國的Stride，運動鞋底配真皮人字拖鞋面，超級舒服清爽，Shopping成日都唔會腳痛，有桃紅和杏色。&#13;<br> 原價$550&#13;<br> 開倉價$59</p><p>減得至激：桃紅淑女款</p><p>充滿Lady味道的意大利GiancarloPaoli，幼幼的馬毛鞋面加個蝴蝶結，少少踭，幾有女人味，出席大場面都唔失禮。&#13;<br> 原價$1,190&#13;<br> 開倉價$59</p><p>「螢」爆波鞋拖</p><p>Wosh甩踭波鞋，銀色襯螢光綠確係夠Yeah，雖然比較難襯到型得來又唔突兀，但自問夠膽挑戰的話不妨一試。&#13;<br> 原價$890&#13;<br> 開倉價$59</p><p>潮女婆仔鞋&#13;<br>&#13;<br>螢光條夠晒潮</p><p>Fruit斯斯文文的搭帶款，意大利製造，中間綴以螢光條，夠晒潮。&#13;<br> 原價$990&#13;<br> 開倉價$59</p><p>高鞋背零舍Playful</p><p>西班牙GeneralPublic粉紫麖皮鞋，此品牌的標誌就係鞋背設計特別高身，感覺零舍Playful。&#13;<br> 原價$790&#13;<br> 開倉價$59</p><p>彈性貼腳舒服</p><p>Elle婆仔鞋，鞋身採用彈性物料製造，着起貼腳舒服，而鞋底亦夠軟身。&#13;<br> 原價$490&#13;<br> 開倉價$59</p><p>彩色布鞋&#13;<br>&#13;<br>Slazenger尖頭布鞋</p><p>尖頭布鞋款，有粉紅、粉綠、粉黃同黑白斑點等顏色，年輕潮女必選。&#13;<br> 原價$239&#13;<br> 開倉價$99</p><p>Mickey帆布鞋</p><p>女生至愛的米奇老鼠，帆布鞋有粉紅同粉藍兩色選擇，百幾蚊買對襯吓衫唔錯。&#13;<br> 原價$279　&#13;<br> 開倉價$160</p><p>男仔都有平嘢執&#13;<br>&#13;<br>迷彩人字拖</p><p>英國Stride迷彩花底人字拖，夠厚又夠軟，去沙灘GoodFit到極。&#13;<br> 原價$290&#13;<br> 開倉價$49</p><p>麖皮便服鞋</p><p>這對GeneralPublic出品的麖皮便服鞋，鞋底同鞋身都十分軟熟，返工同出街都咁得，備綁帶及懶佬鞋兩款。&#13;<br> 原價$890&#13;<br> 開倉價$59</p><p>MagicSports開倉&#13;<br> 日期：即日起至5月8日&#13;<br> 時間：11:30am-7:00pm（星期一至六）；12:00nn-6:00pm（星期日）&#13;<br> 地點：觀塘開源道73至75號業發工業大廈二期10樓G2舖&#13;<br> 電話：23426102　付款方法：現金、VISA、MasterCard</p></body></html>