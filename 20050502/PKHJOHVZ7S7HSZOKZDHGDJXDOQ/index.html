<html><header><meta charset="utf-8"><title>城市脈搏2︰齊齊投票電器攤位人氣最旺</title></header><body><h1>城市脈搏2︰齊齊投票電器攤位人氣最旺</h1><p>今日對版之圍港熱話b&#13;<br>聽完師奶黨攻略，我哋不妨問吓場外出口處滿載而歸的買家。經過記者一輪追訪，發現大家對電器和家品最感興趣！雖然場內電器並非劈價發售，但因為款式新、有折頭，而且加送的贈品亦相當實用，重提供埋送貨服務，所以買家都是一致以家電為掃貨目標。此外，場內的燈飾及水機亦成為搶手貨。</p><p>人氣No.1&#13;<br>樂聲款多乜都有</p><p>樂聲家品佔去家居博覽四個攤位，面積最大，多種不同類型的家品如雪櫃、電視及洗衣機，小巧如數碼相機，新穎如足部按摩機及吸氧氣機等乜都有。現場更設即時試玩，折扣因應不同產品各異，故此總是人流最多。&#13;<br> （Hall1攤位：G01-0611-16；H01-0611-16）&#13;<br> &#13;<br> 趙小姐：「今次我主力係睇電器產品，因為始終是新款式，而且價錢比街價平少少。我買咗電視同雪櫃，折扣件件都唔同，又有得送貨，另外重送埋個多用途攪拌器做贈品。」</p><p>人氣No.2&#13;<br>Sharp電視最搶手</p><p>Sharp的產品雖然不及樂聲多款，但勝在全部迎合買家心水，主推LCD電視、蒸氣焗爐及空氣淨化機。加上Sales特別殷勤，只要你停留在該產品超過10秒，都會主動上前介紹，加埋豐富的贈品，所以圍觀的人流也不少。&#13;<br> （Hall2攤位：Q01）&#13;<br> &#13;<br> 何先生：「來家居博覽梗係買電視啦，有新款又夠大部又有折扣，一入場已經被佢吸引住，結果買咗部LCD電視。」</p><p>人氣No.3&#13;<br>PLC買一送二</p><p>位置近入口的PLC燈飾，是同一展區中最搶眼的攤位，場內燈款超過60種，任何燈飾都是買一送二。連最平的燈售價$699，都送埋兩盞合共$600的房燈。原價$95的德國慳電膽，$100/5個可謂買一送四。場內10款燈飾，門巿都未有供應，售價低至門巿三折。&#13;<br> （Hall1攤位：E01-06）</p><p>張先生：「我覺得家品裝飾最抵喎，水晶燈的贈品都係燈，很實用！因為一間屋點止裝一盞燈，夾番類似款式，才美觀。𠵱家咁興泰式家品，咕𠱸七折，所以亦買多幾個。」</p><p>人氣No.4&#13;<br>做問卷送水機</p><p>好多人去鑽石能量水站流連，全因口渴飲杯水。但其實在家居博覽前三日推出的套餐已經好抵，五年期月供$168，每年包一次換芯和驗水。在今日做問卷，更可以參加抽獎，獎品係價值$6,180的水機。&#13;<br> （Hall2攤位：T01-06）</p><p>黃先生：「我有買電器，因為有八折。另外我買了德國浴室花灑，同埋訂咗鑽石能量水，因為水的含氧量高對人體好，所以我們全家做晒問卷等緊中大獎。」</p></body></html>