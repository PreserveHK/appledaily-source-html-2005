<html><header><meta charset="utf-8"><title>數碼影音：<br>DC連環冧價事件狂減三千蚊</title></header><body><h1>數碼影音：<br>DC連環冧價事件狂減三千蚊</h1><p>旺角AV場一向都係殺戮戰場，冧價經常出現，不過多數係有番「三幾個月」嘅所謂舊款，至於Hit得起甚或新落場嘅DC都係鐵價不二！今日情況有啲唔同，新如剛落場嘅350D/Kit，本身定價已夠低，今趟仍火速落價，各路Hit機亦跟隨勁減，S3Pro更平咗三千，復活節前忍手未買機者，家陣係時候出手啦！&#13;<br>&#13;<br>記者：朱崇德　攝影：陳陶鈞　ImageGirl：Yuki</p><p>抵玩單鏡DC</p><p>熱賣新機照冧價&#13;<br> Canon350D只係落場一個星期多啲，由於口碑好故相當之熱賣。而最強之處，乃現時機身最小巧的D-SLR級數碼相機，相對上代300D，足足輕咗10%，體積更縮細25%；不過像素就提高至800萬，相對早前推出嘅D70或300D，可以話瘦咗又勁咗！操作快感亦值一讚，3fps連拍14張、0.2秒啟動，Pro級機反應感進一步提升。對應高速記憶卡亦有進步，傳輸速度快過300D3倍以上。由於是Kit版，跟機重有最新的EF-S18-55mmf/3.5-4.5II（USM）鏡頭，相當之抵玩。&#13;<br> &#13;<br> 350D/Kit規格&#13;<br> 800萬像素CMOS/1.8"LCD/CF卡、MicroDrive儲存/&#13;<br> 體積：127×96×64mm/重量：485g</p><p>Dream機減得多&#13;<br> 富士S3PRO係好多人嘅Dream機，不過價位長時間高企，好多初玩者都係買部唔過萬入門D-SLR止住手痕先！𠵱家行價仍然站於$18,800高位，不過水機就減至$13,680，比原價平成$3,200！此機最強之處是使用富士最新第四代SuperCCDSRII，有效像素是真正的1,234萬像素，據知現時好多婚紗攝影公司都以佢為御用專機，除咗貪佢色彩表現較一般單鏡DC豐富外，佢影全白婚紗都可以有細緻表現，好多D-SLR數碼相機，現時都係望塵莫及。&#13;<br> &#13;<br> S3PRO規格&#13;<br> 1,234萬像素SuperCCDSRII/xD卡、CF卡、MD儲存/2"LCD/體積：148×135×80mm/重量：835g</p><p>攝錄專機</p><p>至強拍片防震功能&#13;<br> 三洋嘅XactiC系手槍形DC市場反應甚佳，出到第3代嘅C5，暫時都係以佢嘅Movie功能最貼近DV；攞上手第一個感覺係機身輕巧好揸手，相對上代C4足足偷輕14g，功能就不減反加，500萬像素、雙聲道錄音、現存最高640×480（30fps）無間斷Movie，畫質直逼DVD。唔講都唔知，呢代加入嘅錄影手震補償系統非常強，令到佢就算係直身機都一樣拍到清晰畫像，這可是現時一般DV形數碼相機欠缺的配備。</p><p>XactiC5規格&#13;<br> 500萬像素CCD/5×光學/2"LCD/SD卡儲存/體積：68×108×23mm/重量：145g</p><p>小巧人像專機&#13;<br> 直身機已經買少見少；富士F610嘅Movie達640×480嘅DVD級，630萬像素相片超滑淨，色彩豐富。&#13;<br> &#13;<br> 630萬像素SuperCCDHR/3×光學變焦/1.8"LCD/xD卡</p><p>EX-P505兩邊兼顧&#13;<br> 好多人買機時要求DC、DV功能都要咁強，CASIOEX-P505具有500萬像素、雙聲道錄音、640×480錄影，屬少見做得平衡的正機。&#13;<br> &#13;<br> 500萬像素CCD/5×光學變焦/SD卡/2"LCD</p><p>輕巧隨拍相機</p><p>高手用嘅隨拍DC&#13;<br> RICOHR2都係呢兩個星期落場嘅事，上代R1v都已經係專業級玩家嘅袋口SnapShot之機，而R2繼承了上代的硬淨機身、24mm超級WideAngle、極方便的AA電芯，規格一樣叫人咁心動。R2重新加入了9點智能對焦系統，好多玩家測試過，都話佢係薄機中拍攝能力最強！</p><p>R2規格&#13;<br> 500萬像素CCD/4.8×光學/SD卡/2.5"LCD/體積：100×25×55mm/重量：150g</p><p>平價500萬像素薄機&#13;<br> CASIO嘅Z55具有500萬像素，有3×光學變焦鏡，識玩者都覺得好夠使吓，最緊要方便攜帶，所以仍屬場內熱賣作。&#13;<br> &#13;<br> 500萬像素CCD/3×光學變焦/SD卡/2.7"LCD</p><p>T3大芒薄機&#13;<br> SONY嘅T系一向玩簡約，而呢部T3落價更係可觀，基本玩法都係大芒、薄機，其2.5"大芒同友人一齊睇相，夠過癮。&#13;<br> &#13;<br> 510萬像素CCD/3×光學變焦/MSDuo卡/2.5"LCD</p><p>查詢</p><p>（a）	華仁會&#13;<br> 查詢電話：23980280&#13;<br> 地址：旺角花園街75-77號花園商業大廈5,6樓&#13;<br> &#13;<br> （b）	DCPOWER&#13;<br> 查詢電話：23846698&#13;<br> 地址：旺角山東街47-51號星際城市2樓201號舖</p></body></html>