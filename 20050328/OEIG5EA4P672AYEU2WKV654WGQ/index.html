<html><header><meta charset="utf-8"><title>愛心大使手記<br>兒童節將至歡迎小朋友許願</title></header><body><h1>愛心大使手記<br>兒童節將至歡迎小朋友許願</h1><p>本港經濟有起色，市道暢旺，大家自然手頭鬆咗，比以前捨得消費，大使見呢幾日復活節假期，好多酒樓、食肆、購物商場同戲院都人頭湧湧，直情旺丁又旺財！&#13;<br> 不過，我哋嘅社會仍有唔少貧窮家庭，平日要節衣縮食、過住捉襟見肘嘅生活，更遑論有餘錢一家大細去吃喝玩樂同慶祝節日！<br> &#13;<br> <spanclass>曾安排送贈書包字典 &#13;<br> 蘋果日報慈善基金「童夢成真」專戶，正係致力滙聚善長捐款同支持，為貧困家庭孩子實現夢想，將歡樂帶畀佢哋。呢個專戶喺二○○一年四月成立以嚟，曾安排送贈全新波鞋、衣服、計算機、課外圖書、電子發聲辭典，又曾安排孩子免費食自助餐、上電腦課程、暢遊海洋公園、欣賞電影及舞台劇等，受惠嘅孩子超過八百人。&#13;<br> 大使喺度呼籲貧窮家庭嘅小朋友，趁住復活節假期尾聲同嚟緊嘅兒童節，透過填寫蘋果基金「童夢成真」許願表格，達成心底願望。</spanclass></p><p><spanclass>迄今超過八百人受惠 &#13;<br> 填妥嘅許願表格，請傳真至23702192，或寄交：將軍澳工業邨西駿盈街八號蘋果日報慈善基金收，信封面註明「蘋果基金童夢成真行動」，待基金審核符合資格後，將盡力助孩子償願。&#13;<br> 「童夢成真」專戶捐款編號：C0121&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </spanclass></p></body></html>