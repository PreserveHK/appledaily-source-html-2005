<html><header><meta charset="utf-8"><title>今日開倉：買定兒童節禮物<br>$150掃全套HarryPotter</title></header><body><h1>今日開倉：買定兒童節禮物<br>$150掃全套HarryPotter</h1><p>數數手指重有一個星期就到兒童節，又係各位父母破費同傷腦筋的時候。想慳荷包，千祈唔好錯過星期三（3月30日）開始的圖書特賣，場內的兒童圖書以超筍價發售，好似一套五本的HarryPotter只售$150。此外，重有其他兒童書及Thomas玩具任你揀，不過貨品以限量及指定日期發售，要搶到心頭好，不妨睇定以下介紹，到時重點出擊。&#13;<br>&#13;<br>記者：區佩嫦　攝影：陳智良&#13;<br>模特兒：廖睿哲</p><p>30/3精選</p><p>迪士尼故事書買一得六&#13;<br> 迪士尼圖書的價錢一向企硬，今次特賣居然以買一送五的超值價發售，你又點可以唔掃？全套英文版故事有齊《灰姑娘》、《白雪公主與小矮人》、《木偶奇遇記》、《睡公主》、《小飛俠》及《愛麗斯夢遊仙境》，適合5至6歲的小朋友。每人限買1套。&#13;<br> 限量：50套&#13;<br> 原價：每本$39.9&#13;<br> 特價：全套$39.9</p><p>HarryPotter限量30套&#13;<br> 大人細路都為哈利波特的魔法着迷，呢套《哈利波特》英文版小說必定成為全場焦點。一套五本，只不過$150，趁第六本要七月先出街，不妨重溫《ThePhilosopher'sStone》、《TheGobletofFire》、《ChamberofSecrets》、《PrisonerofAzkaban》及《TheOrderofthePhoenix》，加深印象外，重可以學埋英文。每人限買1套。&#13;<br> 限量：30套　原價：全套$529&#13;<br> 特價：全套$150</p><p>31/3精選</p><p>與Thomas一齊探險&#13;<br> 場內的圖書並非齋讀咁悶，好似呢本《Thomasfold-outTrackBook:Thomas'IslandTour》，打開後便是Boardgame。隨書附送講述Thomas探險之旅的《FavouriteThomastheTankEngineStories》，有得玩有得睇，一舉兩得。每人限買2套。&#13;<br> 限量：50套&#13;<br> 原價：$319.8　&#13;<br> 特價：$239.9</p><p>1/4精選</p><p>聽歌學英文&#13;<br> 唔想迫小朋友睇書，又想佢學好英文，聽歌是不錯的方法。一套5隻的CD，有《OldMacdonaldHadAFarm》、《MaryHadALittleLamb》等63首經典兒歌，一邊唱歌一邊學英文，零舍易入腦。每人限購2套。&#13;<br> 限量：50套&#13;<br> 原價：全套$200&#13;<br> 特價：全套$98</p><p>2/4精選</p><p>增強英文聽寫力&#13;<br> 《Englishforme》，每本有錄音帶2盒及練習簿一本。全個系統有齊6個程度，適合小一至小六的學生。每人限購2本。&#13;<br> 限量：各款50本&#13;<br> 原價：每本$125&#13;<br> 特價：每本$75</p><p>2折買超靚食譜&#13;<br> 以健康低脂美食為主題的食譜，內附精美相片，唔煮齋望已經流晒口水。另外重有沙律、海鮮、早餐等食譜。每人限購2本。&#13;<br> 限量：50本&#13;<br> 原價：每本$138&#13;<br> 特價：每本$29.9</p><p>超新書籍都有折</p><p>超人特工配埋音響&#13;<br> 呢本《TheIncrediblesInteractivePlay-a-Sound》故事書，主角是細路至愛的超人特工隊，講述超人一家的故事。&#13;<br> 原價：$148&#13;<br> 特價：$118.4</p><p>超人特工角色介紹本&#13;<br> 《TheIncrediblesTheEssentialGuide》，有齊超人特工隊的角色簡介。好似主角超能先生、E夫人等，重有好多精彩相片及資料。此書適合18個月的小朋友。&#13;<br> 原價：$159.9&#13;<br> 特價：$127.9</p><p>阿Pooh音樂故事書&#13;<br> 呢套阿Pooh故事集，一套5本，最特別是打開收藏盒即會發出音樂，睇書都有音樂聽，特別爽。適合3歲以上小朋友&#13;<br> 原價：$129.9&#13;<br> 特價：$103.9</p><p>同場加映Thomas好玩玩具</p><p>巨型積木任你砌&#13;<br> 這盒巨型積木，除了有不同形狀的活動跑道任你砌外，重有Thomas火車頭、貨車、直升機、搬運車等，加埋鐵路員，可以同朋友仔一齊玩，適合3歲或以上小朋友。每人限購1盒。&#13;<br> 限量：30盒&#13;<br> 原價：$698　特價：$398</p><p>超筍12吋單車&#13;<br> 玩具絕對是小朋友的心頭好，呢部Thomas12吋單車，有車頭籃、乘客坐位，加埋輔助轆。即使唔識踩單車都唔怕，夠晒安全，適合3歲或以上小朋友。每人限買1架。&#13;<br> 限量：50架&#13;<br> 原價：$399&#13;<br> 特價：$268</p><p>火車×字母模型&#13;<br> 在遊戲中學習是增加知識的最佳方法，這款火車積木模型，適合1至5歲的小朋友。Thomas火車頭帶着三列布滿英文字母積木的車卡，可以在砌積木中學習英文。&#13;<br> 原價：$99.9&#13;<br> 特價：$79.9</p><p>超合金火車模型&#13;<br> 鍾意收藏火車模型的你，可選擇這款超合金模型。有齊Thomas火車頭與Percy、James等一班朋友，加埋鐵道員，作收藏品最適合不過。每人限購5件。&#13;<br> 限量：500件&#13;<br> 原價：每款$98&#13;<br> 特價：每款$29.9</p><p>積木砌圖練手腦&#13;<br> 要小朋友認圖案、練手腦配合的話，積木砌圖是不錯的選擇。這款火車砌圖，有齊Thomas、Percy及James，圖案得意又鮮豔，而且積木夠晒大粒，唔怕小朋友誤吞落肚。每人限購2套。&#13;<br> 限量：100套&#13;<br> 原價：$199&#13;<br> 特價：$99/3盒</p><p>兒童圖書特賣暨Thomas&amp;Friends嘉年華&#13;<br> 日期：3月30日至4月3日&#13;<br> 地址：銅鑼灣軒尼詩道555號崇光百貨21樓崇光宴會廳&#13;<br> 電話：28338338&#13;<br> 時間：11:00am-10:00pm（3月30日至4月2日）&#13;<br> 11:00am-9:00pm（4月3日）</p></body></html>