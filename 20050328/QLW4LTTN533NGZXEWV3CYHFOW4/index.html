<html><header><meta charset="utf-8"><title>安田美沙子買琴賀壽自找麻煩</title></header><body><h1>安田美沙子買琴賀壽自找麻煩</h1><p>日本性感女星安田美沙子最近幫日本雜誌《BOMB》拍咗輯全新寫真，而佢下個月就二十三歲生日，安田話買咗一座電子琴畀自己作為生日禮物。唔講唔知，原來安田曾經學過八年鋼琴，琴技有番咁上下。不過安田話買咗電子琴之後，成間屋即刻冇晒空間，惟有要執屋喎。</p></body></html>