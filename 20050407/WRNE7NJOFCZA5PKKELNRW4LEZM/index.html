<html><header><meta charset="utf-8"><title>數碼影音︰<br>機能躍進直逼單鏡機C7070扭擰芒影得更爽</title></header><body><h1>數碼影音︰<br>機能躍進直逼單鏡機C7070扭擰芒影得更爽</h1><p>雖然卡片式、輕巧型DC當道，不過好多大廠仍努力不懈推出中檔機種，除可Keep到另一班進階玩家外，亦可保有公司高科技嘅形像。OLYMPUS新推出嘅C7070，除加入大熱嘅700萬像素CCD，重有ISO50、1/4,000秒快門，規格比舊型號跳升幾倍之餘，相片成像及操作度直逼單鏡機，配合新加嘅扭擰芒，高低角度玩自拍一樣爽爆！&#13;<br>&#13;<br>記者：許福合　攝影：梁細權　ImageGirl：Fion</p><p>PROFILE</p><p>感光元件：710萬像素CCD&#13;<br> 變焦：4倍光學+5倍數碼&#13;<br> 記憶卡：xD+CF&#13;<br> 屏幕：1.8吋&#13;<br> ISO：50/100/200/400&#13;<br> 電源：專用鋰電池&#13;<br> 體積：116×87×65.5mm&#13;<br> 重量：433g</p><p>對要使用數碼相機工作，而又不想用單鏡機嘅用家，對功能到相片質素要求都較高，C7070使用嘅710萬像素CCD，就能應付筆者對相片要求，而筆者更着眼於C7070所使用嘅鏡頭；配備一支27-110mm鏡頭，擁有4倍光學變焦嘅同時，更可享用到27mm超廣角拍攝，喺同級相機中，少有提供廣角鏡頭機種，廣角鏡對拍攝取景構圖以至特別效果都相當有用，C7070毋須加鏡就用到，而數碼變焦亦提供有5倍，變焦能力達到20倍，相當不俗。另一個招牌賣點，雙卡槽設計仍然保留下來，除咗可同使用xD及CF卡外，有時更可利用雙卡槽抄相，特別好用。</p><p>操作爽快簡單</p><p>背後嘅屏幕芒設計亦相當獨特，可上下180樫旭_，亦可作270濶遄A屏幕大小為1.8吋，畫面會自動調節反轉，比C5050只能揭起就彈性得多，不過與其他廠商提供扭芒設計相比，自由度仍有點不足。操作上變得較快理所當然，具備一個雙重自動對焦系統、2.4秒快速啟動等，而操作介面更進一步簡化，C7070只需按一下模式鍵，就可用轉盤更改設定，與舊機要同時按2個掣改動就好用得多，亦較易上手。新機亦加入多個預設場景可供選擇，想簡簡單單影相又可有另一個玩法。電源是筆者唯一猶豫地方，與好多高檔相機一樣，C7070亦係使用專用鋰電池，與C5050使用AA電芯在替換上就顯得不便，但配專用電池已係大趨勢，用家亦只能接受現實。</p><p>相片測試：噪訊大幅改良</p><p>筆者部5050相片以微粒多出名（噪訊），測試時特別留意7070控制雜訊嘅情況，最後發覺改良不少，尤其係頭髮等暗位，微粒不多。另外屏幕傳真度亦值得一讚，令攝影師更易控制。</p><p>同場加映&#13;<br>IR-300乳白機身</p><p>嫌C7070機身太大太Pro，另一部可能更啱你口味；IR-300機身迷你，而且相當薄身，只有22mm，更特別嘅係機身顏色用上少見嘅乳白色，外形已經搶到唔少分數。雖然機仔細細，IR-300都達到500萬像素級別，而且薄身機都仍可提供到3倍光學變焦，另加4倍數碼，已算卡片機極限。機背2吋大芒特點係反應快、畫面反差度高以及防反光，睇落亦相當舒服。拍攝以全自動為主，亦備有17種場景模式，用家還可以拍攝短片，拍片時還特別配備防震功能，將影像及短片模糊情況減至最低，可玩性好高。</p><p>同級比較&#13;<br>中檔機手感更佳</p><p>C7070一類Prosumer大機，除拍攝質素及操控較佳外，另一特點就係手感好，感覺穩重好多，唔似卡片機咁按快門時容易出現手震。</p><p>V3支援CF卡</p><p>SONYV3係V1之後繼新機，拍攝功能有多方面得到改良及提升，手柄位夠大，更好揸手。&#13;<br> 感光元件：700萬像素CCD&#13;<br> 變焦：4倍光學+2倍數碼&#13;<br> 屏幕：2.5吋</p><p>P505簡單剪接</p><p>CASIOP505可從一段影片中，擷取一張或一次過連續9張相片，短片質素亦達640×480（30fps）。&#13;<br> 感光元件：500萬像素CCD&#13;<br> 變焦：5倍光學+8倍數碼&#13;<br> 屏幕：2.5吋</p><p>Z512倍變焦</p><p>KonicaMinoltaZ5光學變焦達到12倍，當用上最Tele亦只要0.3秒就可以拍攝，係長距變焦機種中，速度最快嘅一部。&#13;<br> 感光元件：520萬像素CCD&#13;<br> 變焦：12倍光學+4倍數碼&#13;<br> 屏幕：2.5吋</p><p>CP84009點對焦</p><p>NikonCP8400對焦能力有唔錯改進，由原先5點自動對焦，提高至9點手動選擇對焦點，度構圖更靈活。&#13;<br> 感光元件：800萬像素CCD&#13;<br> 變焦：3.5倍光學+4倍數碼&#13;<br> 屏幕：1.8吋</p><p>A200防手震功能</p><p>KonicaMinoltaA200具備獨特防手震功能，設有可揭式屏幕，拎上手感覺「份量」十足，手柄設計一流，仍然係用家至愛。&#13;<br> 感光元件：830萬像素CCD&#13;<br> 變焦：7倍光學+4倍數碼&#13;<br> 屏幕：1.8吋</p><p>查詢：&#13;<br> （a）NikonHK（29029000）&#13;<br> （b）KonicaMinolta（25652192）&#13;<br> （c）SONYHK（23452966）&#13;<br> （d）捷成洋行（29262320）</p></body></html>