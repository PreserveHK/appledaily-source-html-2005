<html><header><meta charset="utf-8"><title>有運到：<br>潮型平安符做埋飾物</title></header><body><h1>有運到：<br>潮型平安符做埋飾物</h1><p>要消災解厄方法有很多，有人選開光佛珠或靈符，有人晶石滿身掛，講潮講型的後生仔女，就鍾情用平安符傍身。冇法啦！同樣是護身小法寶，平安符卻有本事化身成時尚裝飾品，難怪有資格入圍做少男少女恩物。&#13;<br>&#13;<br>記者：尹珊珊　攝影：周旭文</p><p>功能型　對症下藥</p><p>傳統平安符保佑個人平安，但若某方面運氣特別差，不妨對症下藥，掛上有特定用途的平安符。莘莘學子，要帶增強「勉強運」（學業運）的；馬迷雀友，就要提升「勝負運」（輸贏運氣），至於有感情問題的癡男怨女，就需要一道戀愛符了。&#13;<br> &#13;<br> 1.HelloKitty開運平安符$35/c&#13;<br> 2.貓頭鷹勝負運平安符$38/b&#13;<br> 3.小佛像驅邪平安符$40/b&#13;<br> 4.小倉鼠勉強運平安符$24/b</p><p>可愛型　靚樣煞食</p><p>正統平安符該從廟宇求得，但家陣好多人卻反傳統，買現成的自用或送禮。鬼咩，今時今日人人都重包裝，除非對傳統款式情有獨鍾，否則，都係以名牌公仔掛帥的平安符先有吸引力，而其中平安符電話繩是最熱門Item。&#13;<br> &#13;<br> 1.日本傳統平安符$48/a&#13;<br> 2.超迷你平安符電話繩$28/a&#13;<br> 3.MezzoPiano平安符電話繩$89/b&#13;<br> 4.LittleTwinStars平安符$48/b&#13;<br> 5.ANGELBLUE平安符電話繩$89/b&#13;<br> 6.長尾貓平安大吉符$28/a</p><p>車主專用　行車順利</p><p>開車大吉的確對車主好重要，所以唔少車主都鍾意喺車內掛番個「交通安全」平安符。但平安符唔會保佑違例駕駛不被發現，要確保安全，講到底都係要遵守交通規則。&#13;<br> &#13;<br> 1.日本傳統行車安全符$48/a　&#13;<br> 2.HelloKitty立體行車平安符$58/c</p><p>㗎妹誠心許願法</p><p>佛珠要「開光」先至靈驗，但原來想平安符效果倍增，都自有一套方法，據講日本少女好興將自己個名同心願寫喺紙仔上，誠心默念3次後，再攝入平安符內跟身攜帶，猛話咁就會特別靈驗喎！</p><p>售賣點</p><p>a/Kid'sGate：銅鑼灣東角道24-26號東角駅1樓128號舖（28082434）&#13;<br> b/GiftCentury：銅鑼灣怡和街1號銅鑼灣地帶1樓144號舖（28818762）&#13;<br> c/上品堂：旺角彌敦道580號潮流特區2樓2號舖（23855884）</p></body></html>