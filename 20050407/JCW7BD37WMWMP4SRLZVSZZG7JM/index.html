<html><header><meta charset="utf-8"><title>政治和女人 - 陳也</title></header><body><h1>政治和女人 - 陳也</h1><p>在中區貴價地段一間名人經常光顧、名氣甚響的公廁廁格內，傳出兩把男聲，談話內容懸疑性很強，甲男說：「我勸他大局為重，一定要忍這一時之氣，不能壞事。」&#13;<br>乙男問：「他火爆慣了，聽不聽你的？」&#13;<br>「打崩兩隻水杯和一個鉛筆刨之後，總算發洩完，肯平心靜氣發公布，說自己跟那個阿嬸一向是好朋友，完全不影響將來合作，歡迎批評諸如此類。雖然很官腔，不過算係喜怒不形於色，沉得住氣。」&#13;<br>「來日方長，君子報仇，十年未晚。」&#13;<br>「更何況，這個圈子，根本無君子這種人。」&#13;<br>「只可惜他未必可以做十年，七年都危危乎，要復仇，就要只爭朝夕。不過我不主張他跟女人糾纏。」</p><p>「我都叫他眼看手勿動，這把年紀依然未嫁的女人，從事這種活動，拋個身出來，有甚麼唔夠膽做的。我至怕她得寸進尺，繼續亂爆大鑊，含沙射影，令人聯想到，她之所以唔嫁，是因為我哋老細對佢有意思！」&#13;<br> 「食住上，說老細時時跟她眉目傳情，有次會議結束後，走上來掃佢背脊，又收過無厘頭情信呀，咁咁咁。記者最鍾意炒作這種消息，由現在到七月，日日做醜聞主角，真係《FatalAttraction》翻版！」&#13;<br> 「聽講佢已經得高人指點，天天打不同能量的煲呔擋煞。人老精，佢絕對唔會中計，做街頭戰士。政治和女人都是大茶煲，要柔性磨合，硬碰唔會贏。」</p></body></html>