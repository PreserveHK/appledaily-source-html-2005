<html><header><meta charset="utf-8"><title>新車速報：KiaSorento2.5Diesel<br>平霸旅行車起亞柴油四驅扭得好</title></header><body><h1>新車速報：KiaSorento2.5Diesel<br>平霸旅行車起亞柴油四驅扭得好</h1><p>柴油引擎有着低轉高扭力輸出特性，日常除卻商用車採用外，查實唔少RV車迷亦喜歡用上柴油版四驅車。韓國起亞（Kia）代理便新近替一班RV車用家，引進Sorento車系的2.5公升柴油Turbo型號，雖然礙於規限，部車需要將後窗封密同刪除尾排座椅，但以唔到15萬車價，可擁有一部電子四驅選擇的真正全天候RV車，又真係好吸引。&#13;<br>&#13;<br>記者、攝影：陳偉林</p><p>可隨時轉換兩驅/四驅</p><p>電油引擎以馬力取勝，而柴油引擎則以扭力見稱，雖然呢部Sorento2.5Diesel版只得140匹馬力，但扭力在2000rpm低轉下，卻產生出32.0kgm高峯值，加上一套傳統不過的5前速手波編排，筆者經過實地測試時候，感受到轉檔切換既明確又順暢之餘，可隨時轉換兩驅或高扭力四驅的電子旋扭選擇，攀爬山道可謂全不費吹灰之力，完全凸顯出Sorento真正全天候的能耐。</p><p>拆座椅載物量倍增</p><p>由於運輸署的規限，這部Sorento新版的車廂，就只剩得前排一雙座椅組合，雖然搭載乘客量減半有多，但尾廂的載物容量卻有近倍增益，對日常只得一、兩名乘客嘅用家，確實並無任何損失。再者，配套設備既有齊電窗、原廠冷氣，又有高級音響同前後獨立房燈裝備，都可謂一應俱全。</p><p>魁梧RV配雙色車身</p><p>近年香港人追捧RV車，除卻這類型車種有剛強吸引的造型之餘，魁梧的身軀更予人有多一份安全感。正如Sorento本身以歐洲車賣相示人，既容易為車迷受落，加上Two-tone顏色的車身配搭，給人有貴氣感外，四輪拋沙板配襯尾定翼連High-mount煞車燈，更活現出朝氣來。</p><p>KiaSorento2.5DieselSpecifications</p><p>引擎：2497cc直4DOHC柴油Turbo&#13;<br> 馬力：140ps/3800rpm&#13;<br> 扭力：32.0kgm/2000rpm&#13;<br> 傳動：5前速手波，可選擇四驅&#13;<br> 懸掛：（前）雙搖臂（後）五連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/75R16KumhoRadial798&#13;<br> 尺碼：4567×1863×1730mm&#13;<br> 軸距：2710mm&#13;<br> 車重：1863kg起&#13;<br> 車輛提供：起亞汽車（27609933）</p></body></html>