<html><header><meta charset="utf-8"><title>　　董建華舅父顧國華病逝 - 李八方</title></header><body><h1>　　董建華舅父顧國華病逝 - 李八方</h1><p>喺上海發迹嘅泰昌祥輪船噚日喺香港報章登咗一則訃聞，話顧國華老先生上周五喺養和醫院病逝，享年八十有一，顧家今日會喺香港殯儀館設靈，星期六早上舉行公祭及辭靈禮之後，遺體會擇日送回佢家鄉上海市安葬。&#13;<br> 顧國華係特首董建華嘅舅父，董阿媽顧麗真係顧國華嘅家姐，據《董浩雲的世界》一書記載，董建華父親董浩雲當年因為得到泰昌祥輪船創辦人顧宗瑞嘅賞識，覺得佢係一個有幹勁嘅年輕人，所以招佢為婿，之後重幫佢發展，又將旗下嘅船隻畀佢間中國航運代理。&#13;<br> 董浩雲後嚟不負外父所望，成為了世界船王。&#13;<br> 至於董浩雲呢位舅仔顧國華，亦自少立志隨父從事航運業，他生於上海，畢業於美國賓夕凡尼亞大學航運系，對海商法甚有研究，晚年更成日捐錢返家鄉，做咗寧波市「榮譽市民」。&#13;<br> 顧國華嘅治喪委員會包括有曹文錦、曹光彪、周亦卿以及李和聲等。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>