<html><header><meta charset="utf-8"><title>周汶錡台灣掃街食髓知味再玩中港澳</title></header><body><h1>周汶錡台灣掃街食髓知味再玩中港澳</h1><p>周汶錡推出旅遊書介紹台灣吃喝玩樂新蒲點，她透露專程赴台三次，在台北掃街，又食豆腐、鴨腳等滷味，更鎖定下站陸續介紹香港、澳門和內地美食。</p><p>名模周汶錡（Kathy）自從上年七月推出以結婚為主題的首本著作《MyDreamWedding》後，再次推出新書。Kathy計劃撰寫一系列旅遊書籍《MyStyleGuide》，輪流介紹世界各地的旅遊玩樂點，吃喝玩樂，她第一本以介紹台灣蒲點的《MyStyleGuideTaiwan》，昨日在書展面世，明日Kathy將於尖沙嘴舉行派對慶祝。周汶錡台灣掃街食髓知味再玩中港澳</p><p>朝九晚十二試食</p><p>Kathy透露為新書專程到台灣三次，每次留足一星期，由台灣街頭美食、cafe歎咖啡、花果茶，到日本高級懷石料理都試勻，她說：「真係食到唔停得口，日日朝九晚十二，食足十餐、八餐，好厲害。好多美食同地方都難忘，因為喺香港冇乜機會企喺街邊食嘢，今次我喺基隆、通化夜市狂『掃街』，又去咗兩次東區忠孝路食地道嘅滷味鴨腳、傳統滷汁豆腐，好正！」</p><p>介紹蒲點溫泉區</p><p>問Kathy為何選台灣為首站，她說：「我呢一兩年成日去台北做嘢，好似幫微風廣場拍廣告咁，好多朋友叫我介紹食肆、去邊度玩，我覺得不如出書寫盡佢，等人人都玩得精采啲。」&#13;<br> 此外，Kahty又到至in的士高room18、MoS等玩盡夜生活，又去試台式溫泉的泡湯文化，她說：「其實台灣有好多賣Vintage、飾物嘅小店，好young又潮，可以慢慢發掘。」她又謂下一次將鎖定香港、澳門為目標，又會走進內地介紹上海及北京。&#13;<br> 採訪：DebbieLum</p></body></html>