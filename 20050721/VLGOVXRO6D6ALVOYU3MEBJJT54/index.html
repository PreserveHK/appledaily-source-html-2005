<html><header><meta charset="utf-8"><title>化妝師Zing賞識土炮首飾Boysh急上位</title></header><body><h1>化妝師Zing賞識土炮首飾Boysh急上位</h1><p>正所謂豐儉由人，講首飾你會想起十幾萬的Cartier白金或者下下過千的Tiffany銀器，但其實平價產品亦有精品，今日就介紹兩個原創土炮品牌：Boysh及PDC，前者遠赴外國搵材料兼逐條HandMade，誠意十足；後者Sell街頭文化自我理念，共通點係創作絕對夠Heart，所以邊個話土炮朱義盛冇市場？&#13;<br>&#13;<br>記者：胡卓琳　攝影：周旭文&#13;<br>Model：Mika@DreamModel&#13;<br>Makeup：Angelw_ny@yahoo.com.hk&#13;<br>Hair：Mandy</p><p>Boysh─YSL作啟蒙</p><p>本地品牌Boysh於今個秋冬首度發表，一系列飾物以女裝為主，全系列飾物均以人手製成，而材料就全部來自比利時，呢啲名叫BeanofGlass的石頭，顏色就分別以紅、黑及白色三種為主。據Boysh設計師所講，以紅黑白三色作為主色，靈感係來自超級名牌YSL當年經典的MondrianDress，加上50年代的黑白電影，以致令其設計出眼前Boysh的一系列飾物。前衞款式加上精緻手工，Boysh作為首飾界的後起之秀，絕對有實力！</p><p>Yumiko示範</p><p>PDC─寄賣起朵</p><p>ProtestDesignCo.（簡稱PDC）創立於03年，係100%土炮品牌，出品的都係以Unisex的首飾為主，設計元素就以Alumimum（鋁）、木材及皮革三個種類為主。品牌希望改變一般人對首飾的觀念，因而推出一系列不需要受束縛的平價飾物，方便年輕人襯衫之時可創立出自己的Style，而款式就以簡單易襯為大前提，出道幾年以來，均以寄賣形式分售於全港不同的潮流舖頭，甚受年輕人歡迎。</p><p>售賣點：deem（23118100）&#13;<br> 尖沙嘴加蘭圍18號閣樓</p></body></html>