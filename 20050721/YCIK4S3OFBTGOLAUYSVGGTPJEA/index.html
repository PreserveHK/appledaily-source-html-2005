<html><header><meta charset="utf-8"><title>榎本加奈子母子平安一家歡喜</title></header><body><h1>榎本加奈子母子平安一家歡喜</h1><p>有「小骨女」之稱嘅日本女星榎本加奈子，早前秘密為棒球手佐佐木主浩誕下男嬰，由於BB早產，所以BB一直要喺醫院留醫，直至今個月中先至出院。噚日出版嘅日本雜誌《女性自身》就偷拍到榎本，同埋佢阿媽手抱BB步出佐佐木喺東京世田谷嘅豪宅。BB平安無事，相信榎本都可以鬆一口氣。</p></body></html>