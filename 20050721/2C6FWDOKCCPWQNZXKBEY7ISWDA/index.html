<html><header><meta charset="utf-8"><title>光碟高過國金二期</title></header><body><h1>光碟高過國金二期</h1><p>中環國際金融中心二期落成之後，唔單止成為地標，重做咗高度指標。好似置邦物業同香港地球之友搞嘅光碟回收計劃，過去一年收集到四十八萬隻光碟，置邦常務董事霍德卓話，叠起嚟重高過國金二期。&#13;<br> 據新地嘅資料，國金二期高四百二十米，即係一千三百八十六呎，喺香港好多地方都望到，用嚟做高度指標，夠晒具體。咁大家係咪要環保啲至得呢？</p></body></html>