<html><header><meta charset="utf-8"><title>電腦新產品：<br>hpCompaq踩過界廠機任你砌</title></header><body><h1>電腦新產品：<br>hpCompaq踩過界廠機任你砌</h1><p>香港電腦用家一向分成「砌機黨」同「廠機黨」兩派，hpCompaq一向都係「廠機黨」嘅中堅分子，估唔到今個星期忽然發招，玩「廠機」可「砌機」！由處理器、記憶體到OS，首度可按用家需要完全度身訂做，似乎有意撈埋砌機條水，對於用家嚟講，多啲選擇梗係更好啦！&#13;<br>&#13;<br>記者：梁瑋瑜　攝影：陳陶君</p><p>對好多用家，落腦場自己砌機，一嚟冇相熟嘅店舖就怕俾人呃，二嚟板卡U分開保養，壞起上嚟都幾麻煩，不過買廠機當然冇自己砌機咁靈活，所以要買部啱心水嘅Desktop真係唔係咁易。不過hpCompaqPresario推出咗呢套新Desktop之後，就解決到呢個問題喇。</p><p>硬件OS任你砌</p><p>hpCompaq今次推出嘅Presario系列桌面電腦，以SOHO用家為目標；因為SOHO用家好多時都唔需要用到性能最頂級嘅電腦，所以hp特別推出呢套靈活組合計劃。Presario系列之前推出嘅桌面電腦，大多採用IntelPentium或者Celeron處理器，其實AMD嘅處理器喺市場上面亦有一定支持者，所以今次特別提供AMDAthlon處理器畀用家選擇，絕對係廠機嘅一大突破；另一方面，一般廠機都會跟一個指定OS，今次用家唔單止可以選擇MicrosoftWindowsHome或者Professional版本，重可以選擇Linux，方便一啲用慣Linux嘅用家。</p><p>擴充性高Firewire剪片必備</p><p>除咗硬件之外，一部電腦嘅擴充性對於用家嚟講都好重要，hpCompaqPresario配有9合1讀卡器，支援市面上大部份記憶卡，對於大部份用途都已經夠用，機背有4個USB插口，加上2個Firewire插口，方便使用DV嘅用家用嚟剪片，價錢雖然平但係都好照顧到用家需要。另外基本內置咗48×DVDCombo，機身亦都有一個ExpansionBay畀需要燒錄DVD嘅用家額外添置DVD燒碟機，彈性都好高。</p><p>hp（800938833）</p><p>記者「砌廠機」精選組合</p><p>用電腦最怕壞機，普通砌機一旦出事，要搵番有問題嘅部份，又要自己拎去整，都幾唔方便；hp就為用家提供三年保養，頭一年更加係免費上門維修，有問題打個電話就搞掂。記者特別為用家揀咗幾個唔同嘅規格，畀用家參考，以下價錢係唔連顯示器，亦都因應用家選擇唔同配備而有所不同。</p><p>「上網文書」至抵精選</p><p>呢個配備夠晒做文書處理同埋上網，價錢非常抵。&#13;<br> CompaqPresarioSR1408HL&#13;<br> 處理器：CeleronD2.8GHz&#13;<br> 記憶體：256MB&#13;<br> 硬碟：80GB（7,200rpm）&#13;<br> 顯示卡：IntelExtremeGraphicsw/64MBVRAM&#13;<br> 光碟機：48×DVDCombo光碟燒錄機&#13;<br> 約$2,800</p><p>「打機」強打精選</p><p>用咗AMD處理器，而且係獨立式圖像卡，用嚟打機都唔錯。&#13;<br> CompaqPresarioSR1418HL&#13;<br> 處理器：AMDAthlon642.0GHz&#13;<br> 記憶體：256MB&#13;<br> 硬碟：80GB（7,200rpm）&#13;<br> 顯示卡：ATiRADEONExpress200Graphicsw/128MBVRAM&#13;<br> 光碟機：48×DVDCombo光碟燒錄機&#13;<br> 約$3,700</p><p>「多工種」大忙人精選</p><p>用番P4處埋器，性能較強，啱晒啲一次過要開幾個程式做嘢嘅用家。&#13;<br> CompaqPresarioSR1448HK&#13;<br> 處理器：Pentium43.4GHz&#13;<br> 記憶體：256MB&#13;<br> 硬碟：80GB（7,200rpm）&#13;<br> 顯示卡：ATiRADEONExpress200Graphicsw/128MBVRAM&#13;<br> 光碟機：48×DVDCombo光碟燒錄機&#13;<br> 約$4,000</p></body></html>