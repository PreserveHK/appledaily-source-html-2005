<html><header><meta charset="utf-8"><title>美女下海美娜蘇雲露駛向自由</title></header><body><h1>美女下海美娜蘇雲露駛向自由</h1><p>金像女星美娜蘇雲露（MiraSorvino、右），前日喺意大利登上一艘名叫「自由嘉年華」嘅全新郵輪，為郵輪舉行下水禮。原來「自由嘉年華」呢個名係由美娜親自改，所以美娜獲貴賓式招待，船長（左）重帶佢入駕駛室講解郵輪嘅運作㖭。呢艘長達九百五十二呎嘅郵輪好快就會開到美洲，專門接載旅客環迴佛羅里達州同加勒比海。</p></body></html>