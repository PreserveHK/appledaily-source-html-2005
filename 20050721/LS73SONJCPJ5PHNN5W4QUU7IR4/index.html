<html><header><meta charset="utf-8"><title>打工仔與老闆<br>暑期工　了解權益好處多</title></header><body><h1>打工仔與老闆<br>暑期工　了解權益好處多</h1><p>本欄是勞工處與《蘋果日報》合辦，逢星期四刊出，旨在為勞資雙方解釋有關僱傭問題，如僱主或僱員有任何疑問，可致電勞工處熱線查詢，電話：27171771，熱線由「1823政府熱線」職員接聽。</p><p>叻女：亞媽，今個月嘅零用錢你重未畀我喎？&#13;<br> 亞媽：係咩？哎吔，呢排我鬼咁忙，一時唔記得㖭，遲咗少少啫，無所謂啦！&#13;<br> 叻女：點可以咁㗎！好似《僱傭條例》都有講，準時出糧係僱主嘅法定責任，而喺任何情況下，僱主都唔可以遲過糧期後七日內出糧畀僱員㗎。&#13;<br> 亞媽：做乜你突然間叻咗咁多，連《僱傭條例》都識，平時讀書又唔見你咁勤力！&#13;<br> 叻女：我下個星期會做暑期工，呢排咪上勞工處個網頁睇吓有啲乜嘢有用嘅資料，識多啲勞工條例，先知道點樣保障自己嘅權益嘛。&#13;<br> 亞媽：咁你搵到啲乜嘢有用嘅資料呀？</p><p>簽約前要了解條款</p><p>叻女：勞工處叫啲學生仔同僱主訂立合約前，雙方要清楚了解同接受合約嘅條款，好似人工呀、工作時間呀、糧期呀、有無試用期呀……。重有，如果僱主之後想改變合約嘅條款同工作性質，同學喺接受更改前，應該先向僱主了解清楚轉變嘅詳情……&#13;<br> 亞媽：你咁清楚你嘅權益，睇怕你同你個老闆都唔會有乜拗撬啦。&#13;<br> 以上資料只用作說明《僱傭條例》的相關條文，對於法例的詮釋，應以《僱傭條例》為依據，僱主與僱員雙方如有爭議，則以法院的判決為最後依據。&#13;<br> 資料提供：勞工處勞資協商促進科&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：sservice@appledaily.com</p></body></html>