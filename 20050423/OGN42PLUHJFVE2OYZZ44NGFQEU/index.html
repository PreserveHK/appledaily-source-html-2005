<html><header><meta charset="utf-8"><title>36號Superstar首次曝光</title></header><body><h1>36號Superstar首次曝光</h1><p>adidasSuperstar35周年呢單料搞咗咁耐，原先以為當第35對「TopSecret」都出埋場應該圓滿結束啦！咪住！35周年得到空前的成功，能夠成為各界潮人的城中熱話，梗係要賀一賀佢啦！香港有幸成為adidas亞洲區的慶祝城市，當然要搞大佢，慶祝Party喺中環Volar搞，請咗唔少城中名人，包括任賢齊、莫文蔚等等。另外，adidas來自德國環球經典系列代表，更帶埋一對從未曝光的第36號畀香港Fans欣賞，我哋認真有福！</p><p>三位adidas代表講述Superstar35周年籌備過程，到正式見街的1年內，在芸芸單位中挑選現時出街的35對實在唔易，因為參與者眾，例如紐約HipHop班霸樂隊BeastieBoys都有報名參與，可惜「交稿」時過了Deadline，所以惟有出品一對獨有的Superstar及Jacket畀佢哋作登台之用，呢對第36號鞋特別版，反而來得有價值！&#13;<br> &#13;<br> 記者：胡卓琳　攝影：林栢鈞</p><p>賣正價Fans要搶！</p><p>所有35周年Superstar都已經賣得七七八八，要買惟有捱貴價水貨。不過其實都重有計嘅，因為D-mop將會喺觀塘apm新舖開幕嘅今日（4月23日），再推出adidasSuperstar35周年嘅ExpressionSeries，而且重要係正價發售喎！恨死人咩！只要於apmD-Mop新店開幕日單次購物滿$1,500，即可以$900購買adidas35周ExpressionSeries波鞋一對。數量有限，售完即止。&#13;<br> &#13;<br> 售賣點：D-Mop（31481360）&#13;<br> 觀塘創紀之城五期apmUC-21&amp;23</p></body></html>