<html><header><meta charset="utf-8"><title>今日開倉：<br>Casio水鬼表5折深潛200米功能勁</title></header><body><h1>今日開倉：<br>Casio水鬼表5折深潛200米功能勁</h1><p>夏天是戶外活動的最佳季節，不論去潛水還是去攀山，總不能缺少一隻功能多多的手表。今次呢個手表特賣，場內部份手表以低至2折發售，當中有至潮至受歡迎的Casio水鬼表，最啱活躍好動的大男孩。女孩子方面，斯文款、膠表款，甚至復古款都有，絕對唔講得笑。&#13;<br>&#13;<br>記者：區佩嫦&#13;<br>攝影：陳陶鈞&#13;<br>模特兒：Rick（CoolFactory）、Vicki</p><p>馬拉松潛水友愛捧Casio</p><p>點解Casio運動表咁受歡迎？據表店負責人Donald認為，主要是Casio運動表款多功能又強，「好似G-Shock咁，雖然唔算係潛水表，但都有200米防水，一般潛水表可能只得30米防水，呢樣已經夠強。而好多玩開馬拉松和潛水的朋友，一知道Casio有新表就會買嚟用，用完覺得好又會一傳十，十傳百咁傳開去，結果成班Friend都係戴同款的Casio表，都幾得意！」另一受歡迎原因係價錢比同類型運動表平，所以Casio呢個Brand一直都有Market。</p><p>＞＞＞必掃推介：潛水必備Casio水鬼表＜＜＜</p><p>有水鬼隊救星之稱的Casio潛水表，功能勁Pro，除200米防水外，手表設雙感應系統，可計算水深、水溫、記錄上落水時間，全部重用圖像化顯示，夠晒過癮。全隻表用鈦金屬料，夠硬又夠輕，而且計時響鬧樣樣齊。&#13;<br> 原價：$3,480&#13;<br> 特價：$1,980</p><p>＞＞＞$229買G-Shock＜＜＜</p><p>雖然話G-Shock唔算太潮，不過仍有捧場客，好似呢兩隻G-Shock，有齊200米防水、響鬧、倒數、計時等基本功能，二百幾蚊有一隻，的確抵買。有黑底金字及銀字兩色選擇。&#13;<br> 原價：$598&#13;<br> 特價：$229</p><p>＞＞＞必搶限量版：限量版迷彩軍表＜＜＜</p><p>這款SwissMountaineer軍表，迷彩表面配三圈款式，備有陸軍及海軍迷彩選擇。而此軍表更為限量版，每隻顏色只有300隻，夠晒矜貴！&#13;<br> 原價：$1,680&#13;<br> 特價：$672</p><p>＞＞＞行針跳字功能多＜＜＜</p><p>星辰行針跳字表，款式耐看，功能亦多籮籮。有世界時間、計時、倒數、100米防水功能等，配合金屬表身，夠晒硬淨。&#13;<br> 原價：$1,620&#13;<br> 特價：$699</p><p>＞＞＞超型黑鋼表＜＜＜</p><p>黑鋼表夠Cool又有型，成為近年表界的至潮款式。這隻Zeno黑鋼表，全隻黑麻麻夠晒Cool，加埋Rolex表底，感覺斯文大方，限售300隻。&#13;<br> 原價：$2,980&#13;<br> 特價：$1,490</p><p>＞＞＞酒桶形夠大方＜＜＜</p><p>想要斯文款，不妨考慮呢隻Gant手表。全隻手表由瑞士製造，酒桶形表身，款式大方，襯西裝一流。三圈表面加上計時功能，有內在美又有外在美。&#13;<br> 原價：$2,580&#13;<br> 特價：$1,290</p><p>七彩繽紛女裝表&#13;<br>&#13;<br>◆心形透視窗◆</p><p>這隻全意大利製的Valentinian手表，屬上鏈款式，巨型的表面，配上大刻度及心形視窗，款式特別又夠潮。除了鮮豔的粉紅色皮帶外，還有啡色、白色及藍色選擇。&#13;<br> 原價：$1,925&#13;<br> 特價：$963</p><p>◆超值皮帶表◆</p><p>論超值非Untitled莫屬，全線手表以2折的超值價發售，夠抵買。好似呢款皮帶手表，超長的幼身皮帶，配合的骰四方表面，斯文大方。表帶更有粉藍、粉紫及黃色等選擇。&#13;<br> 原價：$1,780&#13;<br> 特價：$356</p><p>◆血球表Zucca代表作◆</p><p>以玩Design聞名的Zucca，呢隻血球表雖然屬兩年前款式，卻是Zucca的表界代表。全隻膠表以人體的血為藍本，一個個圓球形配在幼長的表帶上，夠晒玩嘢。&#13;<br> 原價：$820&#13;<br> 特價：$368</p><p>◆砌砌表點校都得◆</p><p>Zucca另一款手表則玩自砌設計，積木狀的表帶，每塊可以自行拆除，毋須工具即可自行調校，夠晒搞鬼。&#13;<br> 原價：$980&#13;<br> 特價：$368</p><p>◆黑底網址表◆</p><p>ALBA的Web系列手表，最特別是黑色的表面設計，配上鮮豔的表帶，Candy味極重。手表更可輸入網址、電話、姓名等資料。此外，更有響鬧、計時、夜光及100米防水等功能。&#13;<br> 原價：$1,230&#13;<br> 特價：$615</p><p>◆復古鋼表◆</p><p>復古潮大熱，想襯番套復古衫當然要襯埋隻復古表先至Perfect。這隻瑞士製的Krizia鋼帶表，的骰的白表面，配合同樣細小的時分針，極具70年代Feel，最啱手腕細細的OL。&#13;<br> 原價：$2,280&#13;<br> 特價：$684</p><p>特賣資料</p><p>標點時計Midpointtime&#13;<br> 日期：由即日起至5月7日&#13;<br> 地址：旺角彌敦道580A號潮流特區1樓25及26店&#13;<br> 電話：21366838　營業時間：12:00noon-11:00pm（星期六及日）；1:00pm-11:00pm（星期一至五）&#13;<br> 付款方法：現金、易辦事、VISA、MASTER、銀聯&#13;<br> ＊購物滿$2,000，可以信用卡分期付款。</p></body></html>