<html><header><meta charset="utf-8"><title>至Hip樓上舖板仔舖Crossover美式三文治</title></header><body><h1>至Hip樓上舖板仔舖Crossover美式三文治</h1><p>邊個話上樓舖熱潮Out？食住潮流最LikeCrossover的風氣，話口未完，又有全新上樓舖開幕，不過唔好誤會，今次講嘅唔係乜牌子×乜牌子玩W-nameProducts，而係Cafe×Fashion的Crossover，舖頭一邊賣衫，睇到咁上下又可以飲嘢。新開兩間舖，無獨有偶都選在銅鑼灣一幢商住大廈兼且同一層，一個Sell街頭簡約板仔服，一個Sell本地土炮StreetFashion，裝修風格截然不同，不過同樣有Heart！&#13;<br>&#13;<br>記者：胡卓琳&#13;<br>攝影：陳盛臣&#13;<br>Models：Rhys、Hilary@Jamcast&#13;<br>MakeUp：EllyWong&#13;<br>Hair：AngelWong</p><p>OnHilary：X-Elle背心$200&#13;<br> Cotton短裙$85&#13;<br> adidasSunVisor$250&#13;<br> &#13;<br> OnRhys：X-Large灰×黑牛角Tee$300&#13;<br> Ecko黑色短褲$330&#13;<br> BlackLabel綠色Lorrycap$230</p><p>Cafe設計簡約</p><p>舖頭設計簡約，一邊係賣衫的地方，另一邊係休息飲嘢的位置，環境闊落，全舖以白色為主，另有一間VIPRoom，可以俾你同班Friend有私人天地。</p><p>1.White—美國街牌逐件入</p><p>老闆娘Christy啱啱喺加拿大讀完書返嚟，PartTime做Model，構思開呢間舖係因為希望擁有自己的小天地，咁啱朋友喺加拿大做開三文治的小食舖，所以返到嚟就有構思將三文治加埋StreetFashion一齊做，「我哋主要想做男仔街牌，好似香港人比較熟悉的X-Large、Girl等等，引入一啲特別而香港無嘅貨，我哋全部都係喺美國逐件入返嚟，全部都係得一件㗎咋！而且我哋都會賣日本BeamsBoy的貨，加上嚟緊我會出品一個自家的女仔品牌，希望受歡迎啦！」</p><p>主攻三文治</p><p>食物及飲品都係以簡單健康為主，三文治係舖頭食物的主打，而且不定時會有Today'sSpecial的小食，例如雞翼、沙律等等。</p><p>地址：White（36468220）&#13;<br> 銅鑼灣富明街寶明大廈2樓F室&#13;<br> 營業時間：2:00pm-10:00pm</p><p>2.香港制造——土炮牌子大集合</p><p>舖頭老細係港台DJ阿感，得到各方Artist好友支持，開幕當日，Theresa、Kenny等等都有到場。Cafe名稱「香港制造」，原因係想大家知道香港亦有自家製作，唔好一味支持外國，八個土炮牌子包括RVSR、GROVER、React、NowCommand、Posh、Dusty、JCDesign、ProtestDesignCo.。「香港制造」亦有幾款特色飲品、食品以供選擇。衣飾方面，全線力Sell香港本地創作，8個本地出品的土炮品牌，各有獨特的創作風格，力撐原創到底。</p><p>OnRhys：Posh長袖Tee$180&#13;<br> RVSR牛仔褲$420&#13;<br> ProtestDesignCo.木吊墜銀鏈$280&#13;<br> &#13;<br> OnHilary：&#13;<br> Grover卡通短袖Tee$230&#13;<br> Posh短褲$340</p><p>香港制造（36457490）&#13;<br> 地址：銅鑼灣富明街寶明大廈2樓L室&#13;<br> 營業時間：星期一至四4:00pm-12:00mn&#13;<br> 星期五至日4:00pm-2:00am</p></body></html>