<html><header><meta charset="utf-8"><title>有運到：<br>必選星座首飾Q版鬥牛勇士即冧</title></header><body><h1>有運到：<br>必選星座首飾Q版鬥牛勇士即冧</h1><p>非正式統計，女孩子最希望收到的禮物，由第一至第三位都係首飾、首飾同首飾。當然，卡卡聲的鑽石梗係最得人心，但如果送禮的朋友銀根短絀，又或者未去到送鑽石的交情，一件設計精緻富心思的星座首飾，無疑是經濟實惠又大方得體的上佳禮物。&#13;<br>&#13;<br>記者：尹珊珊　&#13;<br>攝影：陳智良、陳陶鈞　模特兒：Cannis（d8）</p><p>必冧三寶</p><p>送禮要顯心思，想為收禮物的朋友帶來驚喜？唔使愁！我們為你揀出三大熱爆之選！無論你係潮爆型女，還是斯文玉女，都一樣冧！</p><p>金牛座&#13;<br> AngelBlue吊牌連頸鏈&#13;<br> 少女頭號至愛品牌，以Q版鬥牛勇士寓意金牛座，可愛之餘又有創意。$150（a）</p><p>雙魚座&#13;<br> 手機吊飾&#13;<br> 由不同藍色閃石組合成星星棒的設計，充滿夢幻味道，合愛浪漫的女孩。$29.9（d）</p><p>巨蟹座&#13;<br> 骰仔吊墜連皮繩&#13;<br> 刻有星座符號的方形吊墜，夠的骰盞鬼，襯埋條皮繩就更係型爆！$168（b）</p><p>梗有心水之選</p><p>除了大熱Item頸鏈外，以星座圖案設計的耳環、手機吊飾、匙扣掛飾及名牌火機，都是平凡中見不平凡之選，種類之多，相信總有一款合你意。</p><p>白羊座&#13;<br> 匙扣掛飾&#13;<br> 以星形閃石吊墜配襯星星鏈，可扣在鎖匙或背囊上，係少女都一定Buy！$33.9（d）</p><p>山羊座&#13;<br> MezzoPiano吊牌連頸鏈&#13;<br> 公仔頭上帶有山羊角帽，造型Cutie，係少女都會鍾意。$150（a）</p><p>天蠍座&#13;<br> 幻彩火機&#13;<br> 出自美國Zippo最新星座系列，型！$280（b）</p><p>處女座&#13;<br> 純銀耳環&#13;<br> 設計成星座圖案的耳環，精緻獨特，配襯容易。$68（c）</p><p>水瓶座&#13;<br> 星座符號頸鏈&#13;<br> 以純銀製造，吊墜手工細緻，襯衫最易。$138（c）</p><p>售賣點</p><p>（a）FOOTSTEP（21916570）&#13;<br> 太子聯合廣場144-145號舖&#13;<br> （b）StoneAge（28815951）&#13;<br> 銅鑼灣銅鑼灣地帶1樓155號舖&#13;<br> （c）NS.FRANK（23322853）&#13;<br> 旺角潮流特區2樓204號舖&#13;<br> （d）OLALA@LCX（21101742）&#13;<br> 尖沙嘴海港城3樓LCX7A號舖</p></body></html>