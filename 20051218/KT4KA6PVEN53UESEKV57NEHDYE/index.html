<html><header><meta charset="utf-8"><title>今日開倉：羽絨開倉KILLY救命雪褸一折壓陣</title></header><body><h1>今日開倉：羽絨開倉KILLY救命雪褸一折壓陣</h1><p>大時大節唔少人都會旅遊歎世界，但一諗到目的地天寒地凍，有無準備好雪地戰衣先？臨急臨忙先去買，閒閒哋幾千蚊，旅行「筆值」即刻少咗一截，邊有銀彈買手信呀？今次名牌禦寒衣物開倉，畀幾嚿水就可以執件滑雪戰衣，買定喺香港看門口都抵啦！&#13;<br>&#13;<br>記者：盧家蕙　攝影：譚盈傑&#13;<br>Model：Sonia@TheGroup</p><p>撐場3大Outdoor牌子</p><p>首選雪褸的KILLY乃法國專業滑雪服裝牌子，連查理斯王子都着佢！至於EIKOWADA就係英國時尚多功能服飾，係唔少旅遊、公幹、留學人士的恩物；加埋喺東南亞闖出品堂嘅本地戶外品牌XPLORER，今次個倉陣容相當唔錯噃。</p><p>救命雪褸　附生命感應器</p><p>法國KILLY專業滑雪蛤衣系列，選用保暖程度最高既3M保溫棉，內附ReccoSystem生命感應器，重係免入電、防水嘅永久性液晶體，滑滑吓雪突然有咩頭暈身㷫都冇有怕啦！𠵱家劈價一折就拎到佢返屋企，真係平到笑！（女裝有紅、粉藍、淺紫色；男裝有藍、黑色，限售30件）&#13;<br> &#13;<br> KILLY專業滑雪蛤衣&#13;<br> 原價$3,980　開倉價$398&#13;<br> KILLY專業滑雪帽（只有黑色，限售30件）&#13;<br> 原價$590　開倉價$179</p><p>KILLY防風透氣</p><p>牌子係法國KILLY，款式唔老套，重係防水、防風、透氣多功能風褸，竟然賣唔使3嚿水，內裡附有多個大小袋位，方便擺啲濕星嘢入去，必搶！下身為XPLORER防水、防風、透氣多功能褲，採用日本EntrontGII3Layer靚布料，賣二百零蚊超抵！（衫褲各限售30件）&#13;<br> &#13;<br> KILLY多功能風褸&#13;<br> 原價$2,600　開倉價$299&#13;<br> XPLORER防水功能褲&#13;<br> 原價$799　開倉價$239</p><p>羽絨褸　三五折要掃</p><p>其他貨品雖然唔係件件都一折，但件件都慳過千，最貴嗰件都唔使$1,500，同樣分男女裝，備有多色、齊碼兼貨量充足，要買就趁手喇！</p><p>EIKOWADA獨立內膽</p><p>英國EIKOWADA90/10純鵝毛收身羽絨，保暖度極高；面料更能做到防風、跣水、透氣功能，每件羽絨內裡更有獨立羽絨膽，可防止羽絨走出。&#13;<br> &#13;<br> EIKOWADA90/10純鵝毛羽絨&#13;<br> 原價$1,890　開倉價$669&#13;<br> EIKOWADA功能褲&#13;<br> 原價$639　開倉價$199</p><p>超長超輕$1,000有找</p><p>對腳怕凍？可以揀件長身羽絨。這件EIKOWADA90/10女裝純鵝毛長身羽絨，採用英國Pertex超輕、防污、跣水、透氣、防風的面料，備有紫藍、紅及黃色俾你揀，着起來一啲都唔累贅，身形更見修長。&#13;<br> &#13;<br> 原價$1,980　開倉價$980</p><p>男裝長身羽絨</p><p>男裝英國EIKOWADA採用90/10純鵝毛中褸羽絨，除咗冇Pertex面料之外，其他同女裝長身羽絨款式功能一樣。&#13;<br> &#13;<br> 原價$2,390　開倉價$1,390</p><p>2In1羽絨組合</p><p>小記就最Buy呢件英國EIKOWADA2In1多功能風褸喇！外層嘅風褸防風、透氣、跣水唔在講，內裡重配80/20純鵝毛羽絨，啱晒室內暖笠笠、室外凍冰冰既環境！平時要拆出來逐件賣，𠵱家一套都唔使$1,500，首選蘋果綠配白色羽絨，貪佢低調得來又夠Sharp！（外層風褸：蘋果綠、紫、棕色；內層羽絨：白、紫、灰、黃色）&#13;<br> &#13;<br> EIKOWADA2IN1&#13;<br> 原價$2,680/套　開倉價$1,498/套&#13;<br> EIKOWADA多功能褲&#13;<br> 原價$599　開倉價$179</p><p>買風褸送Fleece內膽</p><p>XPLORER同EIKOWADA多功能風褸，集防風、透氣、防水於一身，可配Fleece內膽，今次老細話聖誕大酬賓，所有同系列的風褸，不論是哪個牌子，女裝$499起，男裝一律$799，重送埋Fleece抓毛內膽一套，買來過冬真係好抵玩！&#13;<br> &#13;<br> XPLORER女裝雪褸（連內膽）&#13;<br> 原價$1,800-$2,400　開倉價$499起&#13;<br> XPLORER雪褲&#13;<br> 原價$899　開倉價$99&#13;<br> XPLORER保暖防雪綠色手套&#13;<br> 原價$189　開倉價$89&#13;<br> EIKOWADA藍色Headband&#13;<br> 原價$230　開倉價$89</p><p>售賣點：EIKOWADA&#13;<br> 地址：九龍荔枝角通州街1059-1061號新光大廈1字樓全層&#13;<br> 電話：27420800&#13;<br> 營業時間：星期一至日，10:00a.m-7:00p.m&#13;<br> 開倉日期：即日起至12月25日。</p></body></html>