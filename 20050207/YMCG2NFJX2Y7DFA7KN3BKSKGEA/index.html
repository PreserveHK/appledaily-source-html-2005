<html><header><meta charset="utf-8"><title>金裝基仔旺角派飛　旺！</title></header><body><h1>金裝基仔旺角派飛　旺！</h1><p>古巨基昨日在旺角舉行簽名會，吸引逾千途人圍觀，大會安排了二十名保安維持秩序，原本簽名會派了一千個籌，但警方為怕引起混亂，所以要求大會只可派發七百個籌。<br> &#13;<br> <spanclass>獲頒金唱片 &#13;<br> 基仔為配合精選碟的碟名《勁歌金曲》，昨日特別穿上一件金色的唐裝上衣，他笑言：「我會提幾隻字，就係聽過《勁歌金曲》，包你金銀滿屋，哈哈！以我嘅文采，一晚就諗到啦！」基仔又即席揮毫寫揮春，更與一位殘障歌迷簽名及合照。&#13;<br> 基仔還現場抽出二十個幸運兒，可得到他的演唱會門票，而黃柏高亦頒發一張金唱片給基仔，祝賀他唱片的銷量已過三萬張，基仔說：「我哋已經叫啲工廠加印，希望過年後可以得白金碟啦，我隻碟都算係新年送禮佳品嚟㗎！」&#13;<br> 採訪：胡比　攝影：何國豪</spanclass></p></body></html>