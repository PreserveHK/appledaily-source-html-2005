<html><header><meta charset="utf-8"><title>激似NDSSidekickII180度旋轉飛芒</title></header><body><h1>激似NDSSidekickII180度旋轉飛芒</h1><p>講到玩芒，人人都以韓國手機為馬首是瞻，不論係顏色及揭開方法，都屢屢開創手機界先河！不過由美國網絡商T-Mobile所推出之SidekickII，十足任天堂最新手提機NDS，更玩旋轉飛芒，推一推就即時180度轉開}，夠晒創新！再加上內置鍵盤、30萬像素鏡頭，及2.75吋大芒，完全係打得、睇得又影得！&#13;<br>&#13;<br>記者、攝影：劉耀祥&#13;<br>鳴謝：BrandoWorkshop</p><p>Profile&#13;<br> 制式：GSM900/1800/1900三頻&#13;<br> 顯示器：6萬5色/240×160像素&#13;<br> 記憶體：32MB&#13;<br> 鏡頭：30萬像素&#13;<br> 功能：QWERTY鍵盤、12和弦、GPRS、網頁瀏覽、電郵&#13;<br> 備用時間：3日&#13;<br> 通話時間：4.5小時&#13;<br> 體積：130×66×22mm&#13;<br> 重量：184g&#13;<br> 產品網址： http://www.t-mobile.com/products/images.asp?phoneid=229040&amp;class=pda </p><p>雖然「SidekickII」乃由美國手機網絡供應商T-Mobile所推出，不過查實SidekickII並非由T-Mobile所設計及生產，而係由美國加州一間名為「Danger」嘅公司所設計，之後就授權畀T-Mobile推出。生產方面就交由日本SHARP製造，所以SidekickII絕對大有來頭！雖然未知香港幾時有得賣，不過香港就已經有用家私人引入，令大家可以先睹為快！</p><p>單手飛芒連續睇</p><p>推開彩芒鍵盤現</p><p>SidekickII設計完全撇開以往手機的設計概念，當中以其180㮼衕酯落~最甚，玩過者無不大叫過癮！只要將個芒向上推開少少，就會自動「升」起，繼而就會即時彈上去，力度啱啱好。筆者亦不斷飛開、閂埋、再飛開，「較」位依然紮實，造功一流！雖然飛芒玩唔停手，不過閂番埋就始終要出動另一隻手，若果可以推一推就自動「歸位」，就更加Perfect！推開芒之後，就見到鍵盤，用上軟膠製造，啱手位又「啜」手，講真，真係好好㩒！&#13;<br> 機身兩側有四個主要功能鍵之外，左側有四方向掣，內置喇叭及七色燈，聽電話就將個四方向掣放埋耳邊，真係前無古人！右側則有「打出/收線」掣之外，更有個小小滾輪，雖然滾輪細細，但係Size啱啱好，唔單止用嚟選擇功能，打電話都係靠佢，反應亦非常爽快，唔會唔到位或者飛過龍！</p><p>使用介面新意無窮</p><p>好耐冇玩過一部手機可以有咁大新鮮感！SidekickII外形好玩之外，使用介面非常UserFriendly。全圖案介面顯示，加上近似PDA式嘅顯示，就算唔係TouchScreen，可以用滾輪及四方向掣操作，完全可以隨心所欲！機背內置30萬像素鏡頭，質素絕對座B望A，2.75吋芒全螢幕影相，反應依然暢快。最值得一提就係，一般手機功能選單都只係會Show個相機Icon畀你睇，不過SidekickII就會用番最後影嗰兩張相嚟代替Icon，好有心思！SidekickII亦具備一般Smartphone所有嘅功能，例如網頁瀏覽、電郵及PIM功能。筆者尤其鍾情於電話簿，除咗可以加入相片之外，更內置多張鬼馬卡通公仔樣，睇見都會會心微笑。SidekickII亦內置AOLIM程式，不過對香港用家就似乎作用不大！</p><p>非一般的「睇」法</p><p>假如唔甘心只係普普通通咁打開部機，閒時鍾意將手機個芒左擰右擰，相信旋轉芒、扭擰芒，甚至一芒兩開就最啱！</p><p>（a）全新世界（27872282）&#13;<br> （b）One2Free（25123123）</p></body></html>