<html><header><meta charset="utf-8"><title>理想家居：玄美家居原來好簡單</title></header><body><h1>理想家居：玄美家居原來好簡單</h1><p>好多人都心郁郁想擺個入屋風水陣，但傳統風水擺設唔係好多人受，皆因又龍又鳳又蛤蟆、三叉八卦再加滿天神佛，感覺好娘！多得近年不少玄學家的新潮風水理念，05年風水家居才得以淡化娘味，風水擺設已改用生活化家居飾物代替，擺咗陣你都唔都覺。&#13;<br>最近更有玄學家聯同設計師建立新品牌「玄美生活」，把傳統風水玄學融入精美家具，你可有興趣替自己做一個「玄」美家居？	&#13;<br>&#13;<br>記者：張一豪&#13;<br>攝影：陳盛臣、周旭文</p><p>擺咗風水陣都唔多覺</p><p>風水陣入屋，近年在一班新派玄學家推動下，已經再不流行擺老老土土的三叉八卦陣，相反則利用現代新潮擺設，單取其意象兼擺放正確方位，放在一室之中同樣有催旺運程、化煞擋災之效用。玄學家楊天命解釋箇中理念：「新派風水陣就係要擺咗陣你都唔多覺！」由於不會影響原本的家居設計，因此愈來愈被年輕人受落，只要了解今年的「玄空飛星」布局，每個人都可簡單地擺個新潮的風水局。</p><p>「玄空飛星」如何布局？</p><p>「玄」美家居全靠楊天命的「玄空飛星」風水局，擺此局好簡單，家居形狀如何三尖八角也好，先畫一個九宮格，然後套上家居平面圖，九宮格正中一格就是家居正中心，然後依指南針所示的正北、東北、正東、東南、正南、西南、正西、西北八個方位的盡頭，連同本身的正中位，放簡單家居擺設即可。&#13;<br> &#13;<br> 西北方&#13;<br> 五黃廉貞凶星，主氣管科及腫瘤疾病，可以金屬品化之，簡簡單單放幾個銅錢就可以化病星，成本唔高，亦唔覺眼。</p><p>家居擺設暗藏玄機</p><p>以現代風水學角度來說，家居擺設只要物料、外形或顏色能配合風水學上「催旺化煞」要求，已足以成為風水布陣的一部份，以下介紹的精美家居裝飾品，就完全做到「擺咗陣你都唔多覺」的效果。</p><p>設計師+玄學家=新品牌</p><p>梁業天是本地廣告平面設計師，曾得「香港設計師會設計02展」榮譽獎，兩年後創立「四合院」家具品牌，好評如潮，他酷愛風水玄學，受LeMuse的Amy拉攏與楊天命合作，設計能融入生活的風水家具新品牌「玄美生活」。楊天命解釋新品牌理念：「現代設計注入前人玄學智慧，革新傳統風水布局，成為一種配合生活實際需要的新時尚，希望透過新品牌，令英國、德國及日本等先進國家愈來愈接受玄學。」產品方面暫時有賀年內衣褲「龍着」、「合歲椅」，燈飾、床單、垃圾桶、床頭燈等將陸續推出。</p><p>（a）CDH（31508280）&#13;<br> 地址：中環皇后大道中171號地下&#13;<br> （b）DXShop（25030866）&#13;<br> 地址：北角英皇道蘋果商場1樓48號鋪</p></body></html>