<html><header><meta charset="utf-8"><title>重金屬的「骰」MP3機</title></header><body><h1>重金屬的「骰」MP3機</h1><p>呢部A-Grade800真係可以用超級「的骰」嚟形容，事關機身尺寸只有4×2×2.3cm，攞上手只如兩粒骰仔咁大，而為咗加強機身嘅保護，所以使用了全金屬機身設計，機仔細得嚟仍有番啲重量，感覺唔會太過輕飄飄。&#13;<br>機面Display就非唔合理咁大，屏幕尺寸有成3×1cm，可顯示中、英文之餘，重有7色背光燈襯托，只要按下任何操控鍵，佢就會轉色，非常過癮。喺操控上嘅手感亦唔錯，一個十字掣掌管所有基本播放功能，而USB2.0傳輸介面，傳歌仔亦非常快，如果再懶啲，機身重設有LineIn功能，可直駁CD機錄成MP3格式音樂，此外佢亦內置收音機功能，唔似一般國產貨咁，收音機設在耳機接線上咁取巧、大大嚿咁核突。&#13;<br>&#13;<br>記者、攝影：朱崇德</p><p>A-Grade&#13;<br> 電話：23609911&#13;<br> 地址：深水埗福華街146號黃金電腦商場地庫62A舖</p></body></html>