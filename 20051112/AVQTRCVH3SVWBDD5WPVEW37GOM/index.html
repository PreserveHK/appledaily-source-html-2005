<html><header><meta charset="utf-8"><title>今日開倉：Person's一折狂減日式少女先掃小物</title></header><body><h1>今日開倉：Person's一折狂減日式少女先掃小物</h1><p>天氣轉涼，一眾舖頭重未話減價。想買衫，開倉價錢通常幾吸引，但去親啲款都Out晒。今日東瀛味少女牌子Person's開倉，唔係賣季尾衫，而係開季冬天衫，部份貨品重係新款，款式十足《Non-no》Feel，貨品主要是絲絨、冷衫、頸巾同褸款。今次係品牌歷來減得最勁嘅一次──低至一折，大部份都係$100一件，$150有二件，少女們你又會唔會錯過？&#13;<br>&#13;<br>記者：葉靜君&#13;<br>攝影：陳智良　&#13;<br>Model：JoeyLee</p><p>紅色披肩外套&#13;<br> 原價：$420&#13;<br> 開倉價：$100*&#13;<br> &#13;<br> 卡其色黑色Lace半截裙&#13;<br> 原價：$390　&#13;<br> 開倉價：$100*&#13;<br> &#13;<br> 白色頸巾&#13;<br> 原價：$450　&#13;<br> 開倉價：$98&#13;<br> &#13;<br> 色丁料格仔袋（限量20個）&#13;<br> 原價：$890&#13;<br> 開倉價：$50</p><p>冬季小物抵買</p><p>難得少女品牌Person’s開倉賣冬季衫，貨量唔少，當中重有新一季款式。計我話，應該先掃冬季小物（即日本人稱的配件），一來價錢超平，一條白色頸巾$450減到$98，即係二折多啲；色丁料格仔袋重由$890減到$50，即係95%Off，價錢勁抵不在講，款式亦幾襟興。趁天氣轉凍前入定貨，唔會買錯！</p><p>次選夾棉冬褸</p><p>傳統智慧話：「欲買新衫，先看衣櫃。」又真係好有道理。寒流到先搵褸買，盛惠$890，𠵱家$168就搞掂，而且款式相當不俗。粉綠色相當少女味，加上厚棉同毛毛企領內裡，要應付香港的冬天綽綽有餘。&#13;<br> &#13;<br> 粉綠色棉褸&#13;<br> 原價：$890　&#13;<br> 開倉價：$168&#13;<br> &#13;<br> 織花羊毛頸巾（限量30條）&#13;<br> 原價：$460　&#13;<br> 開倉價：$98</p><p>冷衫款穩陣無買錯&#13;<br>&#13;<br>樽領粗冷</p><p>冷衫款比較少古靈精怪款式，減價買實無錯。粗冷樽領冷衫款式經典，當連身裙一件過着，夠暖又夠瀟灑，重帶點性感。&#13;<br> &#13;<br> 原價：$590&#13;<br> 開倉價：$100*</p><p>閃粉冷衫</p><p>穩陣派冷衫總是黑啡灰，悶死人。此款冷線中混入閃粉，有點新意，款式玩大Ｖ領，突顯層次感。&#13;<br> &#13;<br> 原價：$460&#13;<br> 開倉價：$100*</p><p>橫間有帽</p><p>間條夠經典，今次撞上超薄Mohair料，重加頂帽，若裏面襯件小背心，SeeThrough效果夠性感。&#13;<br> &#13;<br> 原價：$390&#13;<br> 開倉價：$100*</p><p>淺藍色蝴蝶結</p><p>採用幼冷織成，質地柔軟，穿着舒服，心口附有帶可綁蝴蝶結，少女味十足。&#13;<br> &#13;<br> 原價：$360&#13;<br> 開倉價：$100*</p><p>超短身玩層次</p><p>短闊衫身玩剪裁，加上大圓領，內裏襯番件小背心，可玩層次。&#13;<br> &#13;<br> 原價：$360&#13;<br> 開倉價：$100*</p><p>穩陣選擇</p><p>遇上減價貨怕衰衝動，買錯分分鐘擺幾年都無着過。啡、灰色加上剪裁修長，樸實無華，係穩陣選擇，想無咁悶可以選有蝴蝶結一款。&#13;<br> </p><p>原價：$590&#13;<br> 開倉價：$98</p><p>褲款潮味濃&#13;<br>&#13;<br>梭織格仔褲</p><p>日本人可能係全世界最愛格仔的民族，甚至比英國人更甚。這格仔長褲帶濃厚校園味，加上閃閃金線作配襯。&#13;<br> &#13;<br> 原價：$490&#13;<br> 開倉價：$100*</p><p>粉紅色長褲</p><p>款式長青，質料不俗，另有綠色可選擇。&#13;<br> &#13;<br> 原價：$490&#13;<br> 開倉價：$100*</p><p>梭織三個骨褲</p><p>咪以為三個骨係夏天的專利，香港冬天不太凍，襯對長靴一樣咁有型格。&#13;<br> &#13;<br> 原價：$490&#13;<br> 開倉價：$100*</p><p>絲絨小喇叭</p><p>質地今季好多大牌子都用佢，既舒服又保暖。棗紅色喇叭腳夠晒懷舊，有黑色及啡色選擇。&#13;<br> &#13;<br> 原價：$590&#13;<br> 開倉價：$100*</p><p>按：以上有*者全部$100/1件，$150/2件</p><p>Person's開倉資料</p><p>日期：11月14日至19日&#13;<br> 地址：長沙灣道777-779號天安工業大廈B座7字樓（荔枝角地鐵站A出口、滙豐銀行樓上）&#13;<br> 查詢電話：26267061&#13;<br> 營業時間：星期一至五10:30am-7:00pm、星期六10:30am-3:30pm、星期日休息&#13;<br> 付款方式：現金、買滿$400可以VISA、Master簽帳。</p></body></html>