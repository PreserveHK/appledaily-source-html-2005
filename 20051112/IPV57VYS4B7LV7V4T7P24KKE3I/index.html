<html><header><meta charset="utf-8"><title>嚇你一驚：當年高科技今日當笑話</title></header><body><h1>嚇你一驚：當年高科技今日當笑話</h1><p>汽車科技一向以日新月異為目標，其實睇番啲舊汽車，會發現當年啲所謂高科技，都幾好笑㗎。&#13;<br>記者：伍旋卓</p><p>1892年　第一代Benz制動</p><p>呢個Benz制動係利用槓桿原理，用木材製成嘅煞車皮，直接夾停車輪，呢種設計制動力有限，但由於1892年嘅汽車極速係30km以下，所以廠方嘅目的係減慢車速，同現今新一代制動有好大分別。</p><p>1910年　防止路人捲入車底</p><p>用個網加支包咗皮革嘅前架，係防止行人被捲入車底，當時嘅車無輪拱和沙板，車身又高，所以有咁嘅改裝，𠵱家睇番真係好過癮。</p><p>1950年　人肉雷達捉快車</p><p>呢張相攝於美國新澤西公路，當時捉快車，就係搵個仁兄用肉眼望住個Cinemoeters，記低圖表上超速嘅車輛。</p><p>1953年　集體模擬駕駛&#13;<br></p><p>美國Brooklyn駕駛學校嘅高科技模擬駕駛，部模擬車外形同汽車差不多，主要係讓駕駛者學習轉波唔好睇住支波棍。</p></body></html>