<html><header><meta charset="utf-8"><title>上海男子醫院年費制</title></header><body><h1>上海男子醫院年費制</h1><p>中國老百姓最怕係乜？唔係冇錢，而係有病要入院。內地醫院收費犀利，一直引起爭議。近日，上海多間私家醫院推出會員制服務，好似將喺下月開張嘅全國首家男子醫院，已推出睇病年卡，最高收費五萬八千八百八十元（人民幣．下同），還有兩萬八千八百八十、一萬八千八百八十等不同等級。醫院嘅老總話，醫院服務對象主要係事業成功、收入較高的「男金領」。</p></body></html>