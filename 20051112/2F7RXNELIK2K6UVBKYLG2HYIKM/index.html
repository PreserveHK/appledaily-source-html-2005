<html><header><meta charset="utf-8"><title>阿葛「軟硬」準備出山</title></header><body><h1>阿葛「軟硬」準備出山</h1><p>（左起）陳國坤、元秋、朱咪咪同葛民輝早前幫韓國笑片《麻婆島》配音，噚日佢哋一齊出席宣傳，馮仁昭乘機問阿葛「軟硬」係咪○七年重組？點知就俾佢玩咗一輪；馮仁昭再問佢重組有乜嘢方向呢？佢就話坐南向西，真係冇厘正經！最後佢終於話會喺遲啲開始搞一連串活動喎！</p></body></html>