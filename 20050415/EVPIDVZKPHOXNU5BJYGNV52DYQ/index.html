<html><header><meta charset="utf-8"><title>余安安屈閔大人介紹好老公</title></header><body><h1>余安安屈閔大人介紹好老公</h1><p>余安安及官恩娜等昨日到中環為服裝品牌春夏系列行catwalk，司馬燕、應屆港姐朱慧敏和符思思等都有來捧場。<br> &#13;<br> <spanclass>「想嫁畀佢」 &#13;<br> 早前余安安有幸和「閔大人」池珍熙影合照，並揚言世上沒有如「閔大人」的好男人，是編劇虛構的，事後池珍熙表示現實中會有這種好男人，余安安就說：「如果係有，佢就要為講過嘅說話負責任，介紹個畀我識。總之我覺得佢戲裏戲外都係好男人，我個心都想嫁畀佢，但唔敢講出口，因為人哋結咗婚，自己都唔會破壞人哋嘅家庭。」&#13;<br> 而余安安和官恩娜行catwalk時分別換了兩套服裝，官恩娜拍住身材豐滿的余安安即時被比下去，余安安更吸引到現場男fans上前索簽名及大讚她「好靚」。&#13;<br> 至於以性感裝束行騷的官恩娜坦言不敢真空上陣，她說：「費事冇嘢睇令人失望，自己行騷都有尺度，雖然專業嘅模特兒露點好正常，但自己係中國人，始終會好尷尬。」&#13;<br> 採訪：駱華齡　攝影：林德雄</spanclass></p></body></html>