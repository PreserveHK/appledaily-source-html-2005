<html><header><meta charset="utf-8"><title>有運到︰睇星座搵好貓</title></header><body><h1>有運到︰睇星座搵好貓</h1><p>點解對面隻貓又乖又識擔拖鞋，我嗰隻就淨係識打爛嘢？時也命也，要奪回貓心，查實最重要係夾埋人貓星座，咁就天地人和！首先搵出貓貓的出生日期，計算方法和人類星座一樣。&#13;<br>&#13;<br>記者：陳慧敏　攝影：梁細權　Model：Chrises（d8）</p><p>真實個案Check真啲</p><p>貓咪：JoJo（雙子座）&#13;<br> 主人：Chrises（水瓶座）&#13;<br> 根據貓星座的結論，這個人貓組合係火星撞地球。現場所見，Chrises幾次想抱「友善的」JoJo，JoJo都不客氣伸她一腳。Chrises：「我用絲帶引佢玩，佢匿喺櫈底眼睩睩望好耐都唔撲出嚟，好攰呀！」勁準！</p><p>山羊座老餅貓</p><p>乖，但悶。是隻嚴肅、木訥有點老餅的貓咪，但聽話又有紀律為你省下不少麻煩。&#13;<br> 最啱Feel主人：金牛座、處女座&#13;<br> 最冇Feel主人：白羊座、雙子座</p><p>水瓶座思想貓</p><p>有創意，但就諗多過做。你會見佢準備好耐，都不行動，又常有失控舉動。&#13;<br> 最啱Feel主人：雙子座、天秤座&#13;<br> 最冇Feel主人：天蠍座</p><p>雙魚座感性貓</p><p>感應力強，很能了解主人的情緒。但睡姿就普遍衰相。優點和缺點都係太依賴主人。&#13;<br> 最啱Feel主人：金牛座、巨蟹座&#13;<br> 最冇Feel主人：雙子座、處女座</p><p>白羊座戰鬥貓</p><p>健力野性貓愛撩是鬥非，堪稱貓之東方不敗，要小心屋內鞋子花瓶盆栽小命不保。&#13;<br> 最啱Feel主人：白羊座、獅子座&#13;<br> 最冇Feel主人：巨蟹座、處女座</p><p>金牛座鄉村貓</p><p>夠嗲，日日懶懶閒曬太陽，絕技狂風掃貓飯，但對主人一日不見如隔三秋。&#13;<br> 最啱Feel主人：金牛座、巨蟹座&#13;<br> 最冇Feel主人：八面玲瓏冇人唔妥</p><p>雙子座好奇貓</p><p>愛做運動體態輕盈，但四肢發達頭腦簡單，一味睇電視，會鑽入雪櫃衣櫥等你搵。&#13;<br> 最啱Feel主人：雙子座、天秤座&#13;<br> 最冇Feel主人：巨蟹座、水瓶座</p><p>巨蟹座家居貓</p><p>我很醜，但我很溫柔，對所有貓族博愛。警覺性高容易緊張，所以只愛主人一個人類。&#13;<br> 最啱Feel主人：金牛座、巨蟹座&#13;<br> 最冇Feel主人：天秤座、白羊座</p><p>獅子座貴族貓</p><p>愛熱鬧，主動撩主人玩。自信滿瀉，會搶你王座瞓你張床，正宗「貓仔」大過主人婆。&#13;<br> 最啱Feel主人：白羊座、天秤座&#13;<br> 最冇Feel主人：處女座、金牛座</p><p>處女座淑女貓</p><p>乖巧又自律，極愛乾淨，但就容易緊張。腸胃偏弱所以瘦蜢蜢，受壓時會成日甩毛。&#13;<br> 最啱Feel主人：金牛座、處女座&#13;<br> 最冇Feel主人：雙子座、人馬座</p><p>天秤座交際貓</p><p>熱愛群居與「世界大同」的外交家，任摸唔嬲，跟狗、雀都相處融洽。不過就懶到暈。&#13;<br> 最啱Feel主人：白羊座、金牛座&#13;<br> 最冇Feel主人：巨蟹座、處女座</p><p>天蠍座孤獨貓</p><p>夜蒲忍者貓。打獵百發百中，但獨佔慾極強，做主人的休想另有新歡，否則……&#13;<br> 最啱Feel主人：巨蟹座、天蠍座&#13;<br> 最冇Feel主人：雙子座、獅子座</p><p>人馬座浪子貓</p><p>健康有活力，體格強健，是隻愛跳高跳遠的浪子貓，但論論盡盡成日打爛嘢。&#13;<br> 最啱Feel主人：白羊座、獅子座&#13;<br> 最冇Feel主人：巨蟹座、處女座</p></body></html>