<html><header><meta charset="utf-8"><title>今日至Shoot：醜過卡米拉</title></header><body><h1>今日至Shoot：醜過卡米拉</h1><p>祖雲達斯球迷同利物浦球迷自希素球場慘劇後開始結怨。而喺前晚場歐冠盃八強次回合上，主隊祖記嘅球迷就用橫額嚟鬧利記球迷，話佢哋重醜過英國皇儲查理斯新婚太太卡米拉。卡米拉真係慘，無端端俾人借嚟過橋；但話時話，祖記球迷又確係幾有諗頭，鬧人鬧得咁有意思。美聯社</p></body></html>