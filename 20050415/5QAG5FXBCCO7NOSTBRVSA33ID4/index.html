<html><header><meta charset="utf-8"><title>　　國民黨員表揚田二少 - 李八方</title></header><body><h1>　　國民黨員表揚田二少 - 李八方</h1><p>上月發生咗一件九廣鐵路尋找「宋楚瑜」下落事件，九鐵出動咗幾多人員、花咗幾多個工時？八方唔曉得，只係知道最後「宋楚瑜」仍然下落不明，不過九鐵員工同主席田北辰就因此獲得國民黨員嘅表揚。&#13;<br> 本身喺食環署工作嘅國民黨員陳介夫，上月喺一架西鐵接駁巴士上遺失咗一頂鴨嘴帽，佢話頂帽好有紀念價值，乃係親民黨主席宋楚瑜喺六年前競選總統落敗之後，當眾下跪謝罪時戴住嗰頂。雖則最後搵唔番頂帽，但係陳介夫當日多次收到九鐵員工滙報搵帽嘅最新進展，好有交帶，態度亦好友善。陳介夫其後去信畀田北辰表揚九鐵員工，田二少不知幾高興，親筆簽咗封信回覆，搞到陳介夫感動不已。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>