<html><header><meta charset="utf-8"><title>韓人狂熱最愛蒲三點</title></header><body><h1>韓人狂熱最愛蒲三點</h1><p>電視劇威力無窮，一套《大長今》把本來㷫烚烚的韓國熱潮推至更高峯。一切跟韓國有關的衣食住行、名人紅星，都是城中熱話，不少男士還想識番個韓國女朋友。咁到底留港韓人愛去邊度蒲呢？原來是港九三熱點。而韓妹眼中的理想港男係點樣呢？現在開估！&#13;<br>&#13;<br>記者：楊一凡　攝影：陳陶鈞、伍慶泉、楊錦文&#13;<br>模特兒：JuliPark@starzpeople、Adam@hkgenesis</p><p>鄭尚宮、小長今明天抵港</p><p>繼韓尚宮、閔大人前後腳訪港後，明天鄭尚宮和小長今亦會抵港作宣傳活動，想見吓佢哋，記住鎖定以下行程：&#13;<br> 呂韻季（鄭尚宮）、趙貞恩（小長今）&#13;<br> 4月16日　乘飛機抵港&#13;<br> 4月17日1:00pm	　紅磡都會商場親筆簽名會&#13;<br> 4月18日4:00pm	　紅磡海逸酒店韓國旅遊文化大使任命記者會</p><p>韓人熱蒲點</p><p>模特兒JuliPark女仔愛蒲K&#13;<br> 來港工作10個月的Juli愈來愈忙：「最近《大長今》在香港極紅，好多Job都要穿韓服，想當年我在韓國只穿過一兩次，但這幾個月替雜誌和報紙拍照已穿了四五次。公餘我最愛購物，中環置地廣場齊集各國名牌，蘭桂坊有幾家較靜的酒吧，像ChinaClub和KeeClub都很不錯，每個月約去兩次。不過女仔就多去唱K，唔怕被打擾。說到韓國菜，尖沙嘴豐園的泡菜是全城最美味。」</p><p>音樂人Corrine諾士佛台同鄉多</p><p>&#13;<br> Corrine來港五年都是全職音樂人，她坦言最愛到諾士佛台的酒吧及餐廳蒲，「這一帶的餐廳各有特色。Chaser酒吧和狎鷗亭是首選，平時我跟朋友在海港城購物後，就會到諾士佛台吃飯，狎鷗亭由韓國廚師主理，他不時到店面巡視，跟我們傾兩句，很親切！飲咖啡就會去金巴利道的WildPoppies，老闆是同鄉，熟知口味。」</p><p>髮型師Steve識女仔靠侍應過橋</p><p>&#13;<br> 來港三年一直在麼地道帝國中心經營髮型屋的老闆Steve，食飯首選是狎鷗亭，餐廳氣氛好，九成客是韓國人，像回到家鄉去。打扮前衞的Steve可有甚麼媾女心得分享？他尷尬一笑：「在韓國蒲吧，若想識隔籬枱女仔，可塞錢給侍應，請其轉告；若女方有意，就可坐過去傾兩句，請她飲杯嘢，幫她斟酒。韓國女仔好飲得，男人除咗大隻夠Man，還要酒量好！」</p><p>韓女口味眼細最靚仔</p><p>香港人覺得韓國男明星無個靚仔又老土，但綜合韓妹意見，原來佢哋睇香港男明星另有一套：「萬人迷」陳冠希極普通，吳彥祖無咩印象，成龍個鼻太「肥」，原來韓妹鍾意男人大隻夠Man，同埋夠大力！（心口有毛會唔會更Man？）咦，個個搖晒頭，話唔整齊。在韓妹眼中，港男說話溫柔，做事細心和樂於助人，這些優點韓男鮮有，咁韓妹心目中的完美港男又係點？請看左邊合成圖。</p><p>韓妹一致推舉：周潤發身形最夠Man！</p><p>長今Out！海神In！</p><p>根據提供韓劇租借服務的新羅食品老闆娘Terri話，𠵱家《大長今》已經Out晒，KBS電視台以同名小說改編的韓國古裝電視劇《海神》是近期人氣韓劇，據聞中央電視台有意引入此劇。而近期熱播的韓國時裝趣劇《HongKongExpress》亦是高收視之選，女主角宋允兒現在跟長今一樣咁紅，想一睹其風采可到www.songyunah.com。</p><p>必讀韓妹潮食</p><p>一直以為泡菜係韓妹心水，錯！其實近期人氣至勁至冧韓妹的新出品美食多籮籮，當中有減肥健美，有養顏潤膚。想落場冧盡韓妹，必讀！</p><p>查詢：&#13;<br> 新羅食品（28861908）&#13;<br> 狎鷗亭（35792992）</p><p>媾韓妹五招</p><p>綜合一眾韓妹貼士，我哋搵來男模示範媾韓妹五招。</p></body></html>