<html><header><meta charset="utf-8"><title>　　肥仔明獲邀北上好意外 - 李八方</title></header><body><h1>　　肥仔明獲邀北上好意外 - 李八方</h1><p>禮多人不怪，中央請得法律界人士去深圳出席諮詢「騷」，噚日再廣邀民主派下星期去深圳見喬曉陽，阿爺呢種扮開明手法，講真，民主派同市民都心知肚明中央意見接受，態度照舊，唔會太意外。&#13;<br> 不過，民主黨李華明收到通知時，真係有啲愕然，事關佢本回鄉證喺兩年半前已經俾人收咗，至今領取新證無期，佢亦唔望有機會北上，點知忽然獲邀，確係令人意外。&#13;<br> 有親中人士則話，肥仔明向來係黨內溫和派，可能連中央都唔記得收咗佢本回鄉證，但肥仔明就話，未知今次係攞番張永久回鄉卡，定係只係一次過嘞。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>