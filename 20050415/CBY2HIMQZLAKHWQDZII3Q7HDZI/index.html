<html><header><meta charset="utf-8"><title>　　詹培忠繼續鬧煲呔 - 李八方</title></header><body><h1>　　詹培忠繼續鬧煲呔 - 李八方</h1><p>雖然煲呔曾好似做硬特首，但香港人始終包拗頸，唔想佢自動當選，田少日前話咗唔玩後，另一立法會議員詹培忠重未放棄，佢噚日話，正等待有力人士批准佢「陪跑」，相信下月中會有決定。金勞詹話，如果冇人阻止佢參選，佢有信心可以獲得足夠票數提名。阿詹重好大膽咁講，如果獲准陪跑，好有可能爆冷㖭！不過佢亦講到，如果有其他人（除咗李永達之外）願意參選，例如葉國華，佢就唔會去馬。&#13;<br> 金勞詹未開跑，已經好似蔡菜子咁，對煲呔有啲評語，話煲呔雖然喺能力方面勝任特首，但意識形態有待改進。以政治立場而言，對中國人唔公平，正如鄧小平講過，管治香港要係愛國愛港人士，而煲呔就係冇英國國旗下嘅港英人士。佢又話，如果喺回歸後八年將管治權交畀港英人士，係一個悲哀。佢認為董建華雖然有錯失，但作為第二把交椅嘅煲呔亦需承擔責任咁話。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>