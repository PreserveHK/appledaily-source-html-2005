<html><header><meta charset="utf-8"><title>　　大狀黨沉默遊行反應麻麻 - 李八方</title></header><body><h1>　　大狀黨沉默遊行反應麻麻 - 李八方</h1><p>45條關注組不滿港府提請人大常委會釋法，下星期二四月十九號發起沉默遊行，發起人之一嘅大狀湯家驊承認，法律界對遊行反應麻麻，估計今次冇九八年第一次反釋法嗰次咁多人參加，有百多二百人上街已經唔錯，佢希望有多啲市民支持，向北京表態。&#13;<br> 湯大狀話，法律界可能已經對釋法麻木同灰心，所以連上街遊行都冇心情。大律師公會副主席袁國強則話，當日要去城大法學院講學，所以應該唔能夠響應關注組嘅上街呼籲。雖然袁大狀唔得閒，但大律師公會立場已經好清晰，只係政府聽唔入耳啫。下周二嘅遊行路線由金鐘高等法院開始，行到終審法院。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>