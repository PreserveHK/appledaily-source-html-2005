<html><header><meta charset="utf-8"><title>　　小小超唔得閒拍拖 - 李八方</title></header><body><h1>　　小小超唔得閒拍拖 - 李八方</h1><p>小小超雖然成日都唔喺香港，但係新聞不絕，特別係講到佢嘅愛情史，傳媒重關心過佢老竇李嘉誠。冇法啦，佢都應該算係城中最搶手嘅鑽石王老五。&#13;<br> 話說前日《蘋果》嘅名人時尚版，出現咗位小小超嘅前度緋聞女友EmilyLai嘅名字同照片，八方梗係想知多啲，點知女方一口否認，話只係朋友，而男方呢，聽講都好對口徑，堅稱只係朋友，即係話香港嘅女孩子重有機會。&#13;<br> Richard仔同人講，佢哋成大班人玩，有時車吓人去呢度嗰度，不過，都係朋友啫，冇其他。如果傳媒一見到有女仔喺佢身邊就話有緋聞，以後就冇女仔敢行埋嚟。佢重話，𠵱家咁忙，邊得閒拍拖呀？&#13;<br> 其實Richard仔今年都唔細，已經三到尾接近四十，係時候要認真諗吓終身大事，唔好俾大佬獨領風騷，八號仔咪等JackSo佢哋去傷腦筋咯。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>