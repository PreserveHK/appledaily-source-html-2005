<html><header><meta charset="utf-8"><title>電腦新產品：<br>美日台Notebook齊劈價$311即出機</title></header><body><h1>電腦新產品：<br>美日台Notebook齊劈價$311即出機</h1><p>復活節處處人山人海，腦場更係差點被迫爆，想慢慢試清楚，玩清楚都幾難，尤其買Notebook這類高價貨，更係唔多着數。不過唔緊要，今日《蘋果》就搵嚟美日台三地品牌嘅Notebook，以優惠價供各位選購，最正係全部可分期供機，最平嘅只需$311就可拎走新機。&#13;<br>&#13;<br>記者：許福合&#13;<br>攝影：周旭文&#13;<br>ImageGirl：Kennis</p><p>抵玩台灣機</p><p>6000E靚芒夠光&#13;<br> 雖然BenQ講名氣同歷史，仍未算深，不過近年動作唔少，可以話提高咗唔少知名度，即使在腦場之中，亦算係上佳品牌之選，予人一定信心。而BenQ呢部Joybook6000E，論外形質素，更可以話直追日本機，最吸引係個靚芒，開機後即使不經調校，光度仍然好足夠。屏幕尺寸為12.1吋，更係16:10規格，睇DVD時效果就必定更好，最重要係夠細部，用起上嚟特別輕鬆。現時除咗享有分期優惠外，出機更可額外獲得外置式ComboDrive同USBWebCam，加埋總值$2,100，更係低玩！</p><p>6000EProfile：</p><p>處理器：CeleronM（1.3GHz）&#13;<br> 記憶體：256MB&#13;<br> 硬碟：60GB&#13;<br> 光碟機：ComboDrive&#13;<br> 屏幕：12.1吋&#13;<br> &#13;<br> 原價：$10,264&#13;<br> 特價：$9,264（加送外置式ComboDrive及WebCam/價值$2,100）&#13;<br> 免息分期：$386×24個月</p><p>7000E視像最強&#13;<br> BenQJoybook7000E同6000E完全不同，外形變得穩重，屏幕加碼至14吋，加上使用15:9闊屏幕比例，能重現更強烈電影感。由於桌面空間大增，可有更多位置放置軟件捷徑，大大提升工作效率，鍾意打機者，7000E亦用上ATIRADEON9700顯示晶片，配合內置64MB視像記憶體，毋須佔用系統記憶體，自然玩得更為爽快。另外7000E還內置有WiFi、四合一讀卡器（SD/MMC/MS/MSPro）同IEEE1394，周街上網外重可隨時跟朋友分享數碼靚相。</p><p>7000EProfile：</p><p>處理器：PentiumM725（1.6GHz）&#13;<br> 記憶體：256MB&#13;<br> 硬碟：40GB&#13;<br> 光碟機：ComboDrive&#13;<br> 屏幕：14吋&#13;<br> &#13;<br> 原價：$12,472&#13;<br> 特價：$11,472（加送256MBMP3機及WebCam/價值$1,380）&#13;<br> 免息分期：$478×24個月</p><p>2100E全場最平&#13;<br> Joybook2100E可以話最具BenQ風格嘅Notebook，抵食夾大件；用上15吋XGA屏幕，視覺效果夠晒壯觀。大機當然唔少得光碟機，內置ComboDrive，既可睇得DVD，又可燒CD備份資料。另外，擴充介面亦特別齊全，機身右側就一次過列出4組USB插頭，要接駁其他裝置好方便，作為一部DesktopReplacement機都相當不俗。值得一提係2100E係幾部Notebook中最平，若果分期，更只需$311就可拎走，幾抵玩！</p><p>2100EProfile：</p><p>處理器：CeleronM（1.3GHz）&#13;<br> 記憶體：256MB&#13;<br> 硬碟：40GB&#13;<br> 光碟機：ComboDrive&#13;<br> 屏幕：15吋&#13;<br> &#13;<br> 原價：$8,464&#13;<br> 特價：$7,464（加送13合1讀卡器及無線網絡卡/價值$550）&#13;<br> 免息分期：$311×24個月</p><p>襟用美國機</p><p>T42傳統外形&#13;<br> IBM嘅ThinkPad外形設計似乎好多年都無變過，可能覺得好到唔使再改，事實上IBMNotebook用家一向都好受落，因為由機身到硬件嘅用料同配置，均極為硬淨襟用，好有美國機風格。而T42內置記憶體更多達512MB，要做各類工作都特別爽快有效率。而內置ComboDrive，亦令到上班一族更方便好用。名牌機價格一向企得較硬，T42亦屬高檔機種，不過今次優惠價做到月供$587，值得考慮。</p><p>T42Profile：</p><p>處理器：PentiumM735（1.7GHz）&#13;<br> 記憶體：512MB&#13;<br> 硬碟：40GB&#13;<br> 光碟機：ComboDrive&#13;<br> 屏幕：14.1吋&#13;<br> &#13;<br> 原價：$14,280&#13;<br> 特價：$13,280&#13;<br> 低息分期：$587×24個月</p><p>靚仔日本機</p><p>S70B燒錄DVD&#13;<br> 日本代表方面，就有SONY2款VAIO有特價；第一部係VGN-S70B，屬於全能型機種，內置咗DVD-RW燒碟機，能隨時隨地複寫DVD-RW，抵讚處係仍保留Notebook輕巧特點，論機身外形同功能，正係唔少人嘅Dream機。屏幕大小為13.3吋，正可平衡到重量同流動性兩方面，加上使用ATIRADEON9200顯示卡，亦可應付打機同睇DVD等娛樂。雖然SONY機售價一向偏高，不過大家可考慮免息分期計劃，每月都只係$706。</p><p>S70BProfile：</p><p>處理器：PentiumM1.5GHz&#13;<br> 記憶體：256MB&#13;<br> 硬碟：40GB&#13;<br> 光碟機：DVD-RW&#13;<br> 屏幕：13.3吋&#13;<br> &#13;<br> 原價：$16,980&#13;<br> 特價：$15,980&#13;<br> 低息分期：$706×24個月</p><p>T70B輕巧細機&#13;<br> SONY另一部VGN-T70B玩法又有啲唔同，可以話係一部迷你Notebook，屏幕大小為10.6吋，同大機比較當然有點輸蝕，不過就令到攜帶變得更方便，而重量亦可進一步減輕。雖然機身迷你，不過仍然保留光碟機，更係對應DVD±RW，隨時燒DVD備份資料，更顯出Notebook流動性特點。睇DVD應可應付裕如，不過內置顯示卡對打3D遊戲可能較為吃力。同S70B一樣，同樣可用$706分期選購。</p><p>T70BProfile：</p><p>處理器：PentiumM733（1.1GHz）&#13;<br> 記憶體：256MB&#13;<br> 硬碟：40GB&#13;<br> 光碟機：DVD±RW&#13;<br> 屏幕：10.6吋&#13;<br> &#13;<br> 原價：$16,980&#13;<br> 特價：$15,980&#13;<br> 低息分期：$706×24個月</p><p>▲售賣點：CYBERSPEED&#13;<br> ▲查詢電話：35231338&#13;<br> ▲地址：深水埗黃金地庫68號舖</p></body></html>