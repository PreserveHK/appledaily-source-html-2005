<html><header><meta charset="utf-8"><title>遊戲展：本報記者東京直擊TGS2005<br>逼爆試玩XBOX360等半粒鐘都要打</title></header><body><h1>遊戲展：本報記者東京直擊TGS2005<br>逼爆試玩XBOX360等半粒鐘都要打</h1><p>東京遊戲展2005已經揭幕，雖然會場足有4個會展主展覽廳咁大，而且首日只接待傳媒，不過一樣逼爆！全場焦點當然係新世代主機XBOX360，即場有80部真機加14款新Game任試。雖然陣勢咁鼎盛，好多傳媒都話平均排一隻Game都要等30分鐘，相信過後兩日開放予公眾，逼爆情況更厲害！	&#13;<br>記者、攝影：梁瑋瑜</p><p>10秒、8秒極速LoadGame</p><p>記者係8點首批排隊入TGS嘅先頭部隊！一衝入會場，最搶眼係XBOX360展區，可能佢係唯一有新主機試玩嘅參展商，所以攤位亦攞到最靚嘅「對正門口」位，所有人嘅視線，亦被佢綠、白色嘅超型攤位設計所吸引！近4,000呎範圍內，密密麻麻放咗80部XBOX360俾人試！所有XBOX360都收藏在一個7呎高展箱內，不過正中間有一小孔，讓大家可按下「開關掣」，細心看，不難看出是XBOX360！感覺手掣設計稍大，不過操控感幾好；唔知點解，手掣並非公布所述的無線設計，細問會場館輔導員，可能係驚展會太亂，怕會丟失啩！&#13;<br> 機身規格方面，可幸未有新資料公布，所以相信同E3公布規格無變！試玩感覺，係畫面細緻又勁立體！加上XBOX好醒目地清一色以16:9大度LCD做試玩，再加上720p高質畫面威力，真係有種唔知睇緊戲定打機嘅混淆感；遊戲方面，的確多元化了！唔係一味美式槍Game、打鬥，多咗好多日本Game廠大作力撐，感覺好玩好多！至於大家最關心嘅Load碟問題，大膽講句，真係好快，以最「大咬3D畫面」加「NPC人海」的《N3》為例，每次Load碟都係10秒、8秒（可能係有硬碟之故），可以話係記者打機以來一個新體驗！</p><p>至強新Game推介&#13;<br>&#13;<br>最排長龍：《N3》</p><p>靚爆畫面（推出日期：2006年1月）&#13;<br> 微軟開發嘅《Ninety-NineNights》，雖然展區內已有超過10部機俾人試玩（最多機試玩的一隻Game），不過大家「輪街症」嘅時間，起碼要15-30分鐘，皆因好多人都打到唔捨得放手。《N3》其係一隻類似《三國無雙》嘅大規模打鬥Game，但係畫面嘅華麗、同埋人多勢眾嘅程度，絕對比《無雙》優勝！&#13;<br> 機迷：能第一時間玩呢款頭號大作，等耐啲都值！</p><p>最驚嚇之作：《DEADRISING》</p><p>喪屍橫行（推出日期：2006年）&#13;<br> 《DEADRISING》亦係大排長龍嘅Game，由《鬼武者》製作人稻船敬二開發，感覺上好似《BIOHAZARD》；試打感覺最震撼者，係有如電影《28日後》，有全城喪屍追捕你嘅感覺！加上主角又可以隨街執起任何物件做武器（如鐵通、鐵鏟等），感覺自由空間同真實感非常強！&#13;<br> 機迷：從未見過遊戲畫面可以一次過有咁多喪屍！</p><p>最好手感：《RidgeRacer6》</p><p>超爽快感（推出日期：2005年底）&#13;<br> 《RidgeRacer》系列近年雖然俾《GT》搶咗唔少風頭，不過今次係全新機種出現，唔單止可以隨時同其他玩家上網賽車，流暢度同埋畫面方面都進步咗好多！&#13;<br> 機迷：估唔到用手掣玩賽車都好似軚盤咁順！&#13;<br> </p><p>其他勁Games推介&#13;<br>&#13;<br>《DeadorAlive4》格鬥迷必玩</p><p>Temco《DeadorAlive》系列一向都係XBOX嘅代表作，最新嘅《DeadorAlive4》將會喺XBOX360上登場，格鬥迷必玩！&#13;<br> 推出日期：2005年底</p><p>《[eM]-eNCHANTarM-》FF迷至愛</p><p>由FromSoftware推出《[eM]-eNCHANTarM-》無論場景人設都好有FFFeel，相信可吸引一班FF迷去玩。&#13;<br> 推出日期：2005年底</p></body></html>