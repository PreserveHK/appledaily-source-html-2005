<html><header><meta charset="utf-8"><title>籮霸狂野歌舞火花四濺</title></header><body><h1>籮霸狂野歌舞火花四濺</h1><p>籮霸珍妮花洛庇絲（JenniferLopez）、GwenStefani、KellyClarkson、BackstreetBoys同BlackEyedPeas一班當紅歌手組合，前日喺新澤西州出席由紐約Z100電台舉辦嘅「Zootopia2005演唱會」，場面非常熱鬧。&#13;<br> 籮霸前晚以性感打扮參與「Zootopia2005演唱會」，雖然佢早前推出嘅大碟《Rebirth》成績唔係幾理想，不過籮霸以勁歌熱舞會知音，又搵嚟黑人歌手FatJoe贈興，加上煙火效果襯托，現場氣氛勁high，難怪fans話當晚籮霸最受歡迎。</p><p>BSB輸成條街</p><p>另外，GwenStefani前日喺演唱會大唱佢嘅首本名曲，而《一夜成名》嘅首屆冠軍KellyClarkson更一時興起，喺台上面赤腳演出。至於近日出版新碟嘅BackstreetBoys，雖然表演得非常落力，可惜佢哋始終已經out咗，比起當晚BlackEyedPeas出場時fans叫破喉嚨嘅情況，BSB嘅氣勢明顯輸成條街。</p></body></html>