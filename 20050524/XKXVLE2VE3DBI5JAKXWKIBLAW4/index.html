<html><header><meta charset="utf-8"><title>MoosikUU1000iPodshuffle變流動儲存器</title></header><body><h1>MoosikUU1000iPodshuffle變流動儲存器</h1><p>iPod當紅！第三廠商出嘅配件可以話未停過，不過今日介紹呢部「資料互傳接駁器」──MoosikUU1000，絕對係一眾DC用家最大恩物！MoosikUU1000可以算得上是一個中介傳輸器，機身配置有2個USB插口，只要Source（來源）一邊駁上數碼相機或記憶卡，Target（目標）一邊駁上iPod，就可以將普通一部iPod當成流動儲存器，隨時隨地上傳相片。</p><p>記者實地測試時，發現基本對應所有iPod型號，就連最「陽春版」的iPodshuffle，都可以經MoosikUU1000直駁傳相，當正DigitalWallet咁用！至於傳輸速度方面，唔講得上好快，感覺同平時電腦經USB1.1讀卡器傳相速度差唔多，以$300超抵玩價，感覺真係不過不失！&#13;<br> 此外，記者在測試時還發現，Source的USB插口對應層面非常廣泛，基本對應現時市面所有新款CardReader；換句話說，只要買一個多合一功能的CardReader，基本可對應現時市面所有記憶卡種，香港腦場嘅電子配件，真係不能小覷。&#13;<br> &#13;<br> 記者、攝影：朱崇德&#13;<br> &#13;<br> A-Grade（23609911）&#13;<br> 地址：深水埗福華街146號黃金電腦商場地庫62A</p></body></html>