<html><header><meta charset="utf-8"><title>3CCD攝錄機過渡期買少見少</title></header><body><h1>3CCD攝錄機過渡期買少見少</h1><p>正如前述，3CCD攝錄機買少見少，原因是在換款階段；據行內人稱，其他大廠新機均快將登場，最快者相信會是SONY，短期內會有新機發布，唔計趕住農曆年外遊急需買機者，心思思想玩3CCD嘅用家，反而值得等吓，等班大廠鬥強兼鬥平後再扑鎚都未遲。</p><p>SONYDCR-HC1000好評扭擰機</p><p>現時市面較好評的3CCD攝錄機，CCD使用了大大粒的1/4.7〞設計，比其他一般只使用1/6〞機種，色彩還原能力強好多；除LCD可扭動外，機身一樣可以旋動，拍攝攞位更佳。&#13;<br> &#13;<br> 感光元件：3CCD&#13;<br> 變焦：12倍光學/150倍數碼&#13;<br> 顯示屏：2.5〞&#13;<br> 體積：101×78×158毫米&#13;<br> 重量：780g&#13;<br> $11,990（a）</p><p>PanasonicNV-GS4003.5〞大芒</p><p>雖然相較舊款，不過好多人仍話佢嘅鏡組設計，同大大粒的1/4.7〞CCD影像表現好多好多新機，顯示屏重係特大的3.5〞，拍起上嚟零舍清楚，就算一班人即場翻睇都冇問題。&#13;<br> &#13;<br> 感光元件：3CCD&#13;<br> 變焦：12倍光學/120倍數碼&#13;<br> 顯示屏：3.5〞&#13;<br> 體積：81×80×178毫米&#13;<br> 重量：700g&#13;<br> $8,880（b）</p><p>PanasonicNV-GS120至抵玩級</p><p>論功能、尺寸、重量同價位，都同今日介紹嘅NV-GS75好相近（重要一樣170萬像素靜態拍攝），不過呢部就更勁，因為使用了LEICADICOMAR鏡組，點計都係抵玩啲。&#13;<br> &#13;<br> 感光元件：3CCD&#13;<br> 變焦：10倍光學&#13;<br> 顯示屏：2.5〞&#13;<br> 體積：76.2×76.2×152.4毫米&#13;<br> 重量：450g&#13;<br> $6,990（a)</p><p>PanasonicNV-GS200專業手動對焦</p><p>NV-GS120的大哥版，靜態拍攝能力有230萬像素，一樣使用LEICADICOMAR鏡組，而且重多加了手動對焦環，前後大幅咁Zoom都爽快得多，操控感更有Pro機的感覺。&#13;<br> &#13;<br> 感光元件：3CCD&#13;<br> 變焦：10倍光學&#13;<br> 顯示屏：2.5〞&#13;<br> 體積：76.2×76.2×152.4毫米&#13;<br> 重量：470g&#13;<br> $8,990（a）</p><p>▲查詢：&#13;<br> （a）中原電器（27707608）&#13;<br> &#13;<br> （b）永明影音（23997451）</p></body></html>