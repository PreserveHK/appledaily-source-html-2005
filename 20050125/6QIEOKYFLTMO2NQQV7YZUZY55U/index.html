<html><header><meta charset="utf-8"><title>至強讀卡器支援14種卡</title></header><body><h1>至強讀卡器支援14種卡</h1><p>至強讀卡器支援14種卡7合1讀卡器大家見得多，支援咁多種卡制式可能已經覺得冇乜用，不過Logictec玩得再大啲，推出14合1讀卡器！呢款型號為LMC-CA144U2嘅USB2.0讀卡器，日本喺一月尾推出，售價約港幣$580。&#13;<br>賣咁貴全因其強勁支援度，當中包括新舊MemoryStick/Duo、大細SD/MMC卡、較冷門嘅xD卡等，CompactFlash當然亦唔少得，重要係一口氣對應CFTyper2HD卡及MicroDrive等，不過就要透過附送嘅PCMCIAAdaptor作接駁，換句說話講，即係將來有乜新記憶卡制式，只要有相關PCMCIAAdaptor推出，呢個14合1讀卡器都可支援。聽落真係幾掂，唔數唔知原來市面上流通緊咁多種記憶卡制式，香港Logitec未知會唔會返貨，不過倒番轉頭問，一個讀卡器要成幾百蚊，又有幾多人用得着呢？&#13;<br>記者：徐影龍&#13;<br>&#13;<br>相關網址：www.logitec.co.jp/products/card_rw/lmcca144u2.html</p></body></html>