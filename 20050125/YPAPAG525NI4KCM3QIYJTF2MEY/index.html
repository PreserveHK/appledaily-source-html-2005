<html><header><meta charset="utf-8"><title>和田秋子攜同合照懷念歌神</title></header><body><h1>和田秋子攜同合照懷念歌神</h1><p>現年五十四歲嘅日本女歌手和田秋子，前日喺東京出席由今屆金球影帝占美霍士（JamieFoxx）主演嘅音樂片《Ray》首映時，不忘帶埋當年同片中主人翁、已故「騷靈之父」RayCharles拍下嘅合照，大談佢同Ray同台獻唱嘅舊事。秋子姐睇完套戲後好感動咁話：「對我而言，Ray如神一樣，如果沒有他的話，我亦不會在藝能界出現。」秋子姐重爆話曾經同Ray一齊飲酒㖭。</p></body></html>