<html><header><meta charset="utf-8"><title>數碼影音：<br>全球至輕3CCDDV機NV-GS75平價登場</title></header><body><h1>數碼影音：<br>全球至輕3CCDDV機NV-GS75平價登場</h1><p>3CCDDV機漸漸趨向平民化，而Panasonic今個星期將推出一部廉價版嘅NV-GS75DV機，設計基本以NV-GS150（$7,590）為藍本，所以一樣擁有全球最輕的3CCDDV機優良血統！雖然價格仍在待定，不過廠商表示機價會更平、更抵玩！&#13;<br>&#13;<br>記者：朱崇德&#13;<br>攝影：蔡鴻雯&#13;<br>ImageGirl：YoYo（D8）</p><p>如果最近有行開AV場，都會發現3CCD嘅民用機好似買少見少！無他嘅，05年新款之機，將會在這頭半年陸續登場；舊版機款基本在減價清貨階段，賣出後唔會再補貨，所以咪好似冇乜得選擇囉！而今日介紹嘅NV-GS75，就係呢種情況下嘅「頭輪新機」；行內人估計，NV-GS75定價可能在$7,000前後，推出後會成為平價3CCDDV機嘅新指標。</p><p>10×變焦重火力鏡頭</p><p>全機最搶眼之處係機頂「大炮」部份，佔據了機身近1/3之體積，並擁有10×光學變焦（42-420mm）/500×數碼變焦能力，已經相當有睇頭，不過由於取決廉價為原則，由NV-GS150的LEICADICOMAR轉用為PanasonicVIDEOLENS，雖然若有所失，不過亦無可避免；但可幸是2.5〞扭擰式彩色顯示屏同全日本製造的重點仍是冇變，質量都算大致保持。&#13;<br> 正式首試NV-GS75時，整體操控感覺是簡單又直覺！最精髓處是手指公位的十字掣，可呼喚出機內所有功能，相當方便；Menu選項設置亦較一般3CCDDV機精簡，如沒有了「全手動模式」，不過NV-GS75將Pro機拍攝能力融為「儍瓜機」操控，這點算是相當成功！</p><p>NV-GS150廉價版</p><p>熟知行情者，大概都知Panasonic冇耐前先推出咗一部NV-GS150；至於今個星期新出嘅NV-GS75，可以算係佢嘅廉價簡化版，由於血統優良，一出世就承傳了全球最輕3CCD機的「同級」威名；論Size可以話同一般行單CCD嘅DV機分庭抗禮，不過由三片CCD分別掌管紅、綠、藍三原色的擷取，所以在色彩還原度、明暗對比度等表現都較一般單CCD機機為佳；更重要的是價錢預計為入門級，令人垂涎！</p><p>170萬像素影靚相</p><p>至於拍攝媒體方面，NV-GS75都係使用一般MiniDV帶，不過最方便之處，就係將錄像片段傳入電腦時，除透過一般的IEEE1394外，佢重可以透過USB2.0（HS模式）插口，在毋須經DVCaptureCard的輔助下，將DV影像（AVI）傳送至PC內，而且跟機重送埋《MotionDVSTUDIO5.3ELEforDV》軟件，方便用家作影像編輯之用。&#13;<br> 此外，當然唔少得嘅重有靜態拍攝功能，透過3CCD的感光系統，最高可以拍攝到170萬像素的數碼相片，而且色彩還原度高夾準，都抵得上一部入門級DC，不過DC操作模式只有兩種解像度選擇，一係上盡170萬像素，一係低於DVD質素的640像素模式，唔多夠靈活。</p><p>PROFILE&#13;<br> 感光元件：3CCD（170萬像素）&#13;<br> 變焦：10倍光學/500倍數碼&#13;<br> 顯示屏：2.5〞POWERLCD彩芒&#13;<br> 記憶卡：SD卡&#13;<br> 體積：76×77×120毫米&#13;<br> 重量：420g</p><p>同場加映：230萬像素3CCD</p><p>據Panasonic日本官方網站表示，NV-GS150是現時全球最細、最輕的3CCDDV機，機身重量同細佬NV-GS75完全一樣，同為420g，不過機身略細了幾毫米，所以變成全球最細；不過最正者是使用了10×光學變焦LEICADICOMAR鏡組，分析能力更強，而且感光元件亦升級至230萬像素3CCD，能力上當然更勝一籌。</p><p>PROFILE&#13;<br> 感光元件：3CCD（230萬像素）&#13;<br> 變焦：10倍光學/500倍數碼&#13;<br> 顯示屏：2.5〞POWERLCD彩芒&#13;<br> 記憶卡：SD卡&#13;<br> 體積：71×73×123毫米&#13;<br> 重量：420g&#13;<br> &#13;<br> Panasonic　查詢電話：28330955</p></body></html>