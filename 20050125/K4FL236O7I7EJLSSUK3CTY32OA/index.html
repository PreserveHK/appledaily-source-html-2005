<html><header><meta charset="utf-8"><title>發展下游生產<br>股路縱橫：中鋁長線看好</title></header><body><h1>發展下游生產<br>股路縱橫：中鋁長線看好</h1><p>大市連續第3日下跌，噚日最低潮時，恒指曾跌過160點，午後行情略為轉穩，收13386，跌94點，成交164億元。期指尾段轉強，同樣收13386，平水；2月期收13390，高水4點。&#13;<br> 近期大市調整，下跌力度冇預期咁大，唔似有人刻意造淡，但短期唔排除先下試13000至13200後才出現反彈的可能性。不過，反彈後再度尋底，調整幅度亦可能冇預期咁大，可能再試多次13000，形成雙底，調整便完成，亦即恒指跌穿13000而下試12500支持的可能性已比預期為小，因此，大市反彈完再試底，將係選擇性吸納的最好機會。&#13;<br> 若確認大市調整完成，第一個入市目標係藍籌C輪，因為下一個升浪，藍籌C輪的升幅將會以倍計，撥出一小注本錢，買入藍籌C輪，揸到實，分分鐘賺到笑。&#13;<br> 中鋁（2600）收購蘭州鋁業，市場看法分歧，筆者則認為對中鋁的長遠發展有利，繼續看好。中鋁噚日收4.075元，跌5仙。</p><p><spanclass>中線目標價6元 &#13;<br> 中鋁購內地A股蘭鋁28%股權，動用7.67億元人民幣，成為單一最大股東，蘭鋁生產電解鋁，係中鋁氧化鋁主要客戶之一，收購行動可視為中鋁進行垂直生產，向下游發展，將產業鏈進一步完善。&#13;<br> 蘭鋁2003年生產電解鋁20.9萬噸，鋁加工材3.4萬噸，營業額25.6億元人民幣；淨利潤1.68億元人民幣。由於內地進行宏觀調控，加上電費和原材料氧化鋁價格上升，蘭鋁04年第3季盈利較上年同期大跌83%，僅740.5萬元人民幣，令1至9月的盈利倒退24.6%至1.01億元人民幣，第4季獲利的情況亦不容樂觀。&#13;<br> 電解鋁行業備受衝擊下，中鋁收購蘭鋁，以04年預計盈利計算，收購PE高達20至25倍，因此，市場認為作價太高。不過中鋁向下游發展係長期策略，長線分析，氧化鋁不可能長期企於高價，而電解鋁行業經歷宏調整頓後，產量增長的速度亦已明顯放緩，估計今年供求有機會出現平衡，相信中鋁的出發點係因為電解鋁行業艱難時刻已過去，未來盈利可重上升軌。&#13;<br> 中鋁股價偏低，05年預測PE6.5倍，06年5.2倍，現水平收集，中線上升目標6元，預期升幅近50%。&#13;<br> 郭兆誠</spanclass></p></body></html>