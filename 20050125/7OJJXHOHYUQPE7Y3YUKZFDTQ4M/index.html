<html><header><meta charset="utf-8"><title>　　潘宗光話會撐教院 - 李八方</title></header><body><h1>　　潘宗光話會撐教院 - 李八方</h1><p>教院的削資風波愈鬧愈大，有教育界人士大罵七大校長「為虎作倀」兼無義氣，唔肯出嚟撐教院。繼港大校長徐立之後，噚日陸續有大學校長出嚟澄清自己係義氣仔女，其中理大校長潘宗光同埋中大校長劉遵義異口同聲咁話，其實七大都支持教院，又寫咗信畀教統局，希望教院唔使被cut咁多。對於俾人話無義氣，潘宗光笑笑口咁講，會以平常心面對，自己知自己做緊乜，唔會特別同人解釋，重話「政客係咁㗎啦！」八方一諗，八大內訌出現分化，日後削完教院再減第間大學，到時邊個蝕底，八大校長識諗就真係要團結一致啦！&#13;<br> （圖）潘宗光俾人話無義氣，但佢話唔會特別同人解釋喎。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>