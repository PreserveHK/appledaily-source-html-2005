<html><header><meta charset="utf-8"><title>　　馬丁諗定自己點死 - 李八方</title></header><body><h1>　　馬丁諗定自己點死 - 李八方</h1><p>噚日商台搵民主黨馬丁，評論護法蕭蔚雲嘅死亡。馬丁講講吓，就講到點樣死最冇痛苦，佢就認為突然死亡肯定比拖好耐先死好，好似打打吓麻雀時死咗就幾好，不過同你打麻雀個三位雀友就會好慘啦！&#13;<br> 不過諗咗一陣，馬丁又改口話，突然死亡雖然對個死者好，但都係會令佢身邊嘅人好慘，因為佢哋冇準備，所以最好都係：先知道自己患上不治之症，等屋企人先有啲準備，然後等一個月之後先瞓覺死，咁就又好啲啦，真係大吉利是，百無禁忌。&#13;<br> 四大護法之中，馬丁原來較欣賞最先拜拜、亦都係基本法起草委員嘅吳建璠。馬丁話，蕭蔚雲喺基本法草擬時就開明啲，但佢最記得吳建璠曾經同佢講，如果《基本法》寫出嚟之後，令香港人唔覺得開心，咁樣已經係失敗。不過後來因為發生六四，好多嘢都唔同咗。馬丁講到呢度，神色黯然。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>