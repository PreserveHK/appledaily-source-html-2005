<html><header><meta charset="utf-8"><title>奧斯卡白果王獲表揚<br>森姆積遜、狄美摩亞過帝后癮</title></header><body><h1>奧斯卡白果王獲表揚<br>森姆積遜、狄美摩亞過帝后癮</h1><p>英國一個專播經典電影嘅電視頻道TCM，最近搞咗個從未攞過奧斯卡但又最值得擺獎嘅最佳演員同導演選舉，結果黑人男星森姆積遜（SamuelL.Jackson）獲當地觀眾選為最佳男星，兩位已故巨星史提夫麥昆（SteveMcQueen）同李察波頓（RichardBurton）分列二、三位；而從未提名過奧斯卡嘅狄美摩亞（DemiMoore），竟然力壓莎朗史東（SharonStone）同美琪賴恩（MegRyan），被選為最佳女星，真係相當意外。&#13;<br> <br> <spanclass>希治閣當選最佳導演 &#13;<br> 至於導演方面，喺四一至六一年曾以《觸目驚心》等電影六度提名嘅緊張大師希治閣（AlfredHitchcock）順利當選最佳導演，而五度提名都鎩羽而歸嘅馬田史高西斯（MartinScorsese）則緊隨其後，不過今年史高西斯好有機會憑《娛樂大亨》開齋。已故嘅史丹利寇比力克（StanleyKubrick）就排第三。&#13;<br> <br> <spanclass>今晚公布奧斯卡提名 &#13;<br> 另外，美國監製公會選出由里安納度狄卡比奧（LeonardoDiCaprio）主演嘅《娛》片為年度最佳電影，呢個獎係奧斯卡最佳電影嘅重要指標，相信呢部片喺香港時間今晚公布嘅奧斯卡提名，應該會入圍角逐好多個獎。不過專家預測《娛》片將同《酒佬日記》有一番惡鬥。</spanclass></spanclass></p></body></html>