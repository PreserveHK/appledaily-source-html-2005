<html><header><meta charset="utf-8"><title>　　英國人開聲悼趙紫陽 - 李八方</title></header><body><h1>　　英國人開聲悼趙紫陽 - 李八方</h1><p>正當八方四圍搵英外相施仲宏問佢點評價趙紫陽之際，原來佢老兄前晚已經離開北京，經香港轉飛返咗倫敦，既然冇機會親口問佢，八方於是打電話俾英國駐港總領事館，問佢哋點解對趙嘅死重係冇聲冇氣，頭七都過埋，都冇人講嘢。&#13;<br> 點知英領事館發言人話，佢哋上個星期一，即係17號，已經有段聲明準備好，只係冇記者查問啫，唔係佢哋冇嘢講，睇嚟八方可能怪錯好人，柏聖文係中國通，唔應該冇表示嘅，不過，就真係認真低調，唔問唔講。&#13;<br> 聲明話，「聽到前黨總書記趙紫陽逝世，我們感到很悲傷，並向他的家人致以慰問，趙紫陽對中國的經濟改革和現代化有很大貢獻，在英國，他深受尊敬；在英中關係史中，他更因於八四年簽署了關於香港的中英聯合聲明而擁有特殊地位。」&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>