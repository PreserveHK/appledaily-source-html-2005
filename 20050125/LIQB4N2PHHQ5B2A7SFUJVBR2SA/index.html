<html><header><meta charset="utf-8"><title>SONYNW-HD3明打iPod20GB</title></header><body><h1>SONYNW-HD3明打iPod20GB</h1><p>硬碟式播放機愈出愈多，不過嚟嚟去去都係以PMP（兼容播片）為主，郁啲都要四千蚊以上先落到樓，想學似蘋果iPod咁齋聽歌慳番啲錢？大可考慮SONY在港首次推出嘅硬碟MP3機NW-HD3。&#13;<br>記者：許福合</p><p>SONY今次唔玩NetworkWalkman同NetMD，轉移陣線攻打硬碟式MP3機市場。最新推出嘅NW-HD3，設有黑、銀、藍同粉紅4色機殼俾你揀，設計採用卡片式，體積小巧方便攜帶，而內置20GB硬碟，跟蘋果iPod20GB好相似，不過SONY就以ATRAC3plus為優勝賣點，其高壓縮技術不但可收錄超過13,000首音樂，比iPod20GB嘅5,000首多一倍以上！而且ATRA3plus格式能減低耗電量，基本上NW-HD3可播放30小時以上，聽足一日都唔怕冇電。</p><p>妥協現實支援MP3</p><p>近年SONY漸漸向現實低頭，冇再執着於MagicGate同ATRAC3呢類控制抄錄嘅保護制式，產品開始對應埋MP3格式。新機NW-HD3都唔例外，兼容ATRAC3、ATRAC3plus及MP3檔案格式，用家可按喜好或方便程度嚟決定。機身屏幕可顯示詳細資料，中文歌曲名稱都無問題。除咗成為隨身聽外，NW-HD3亦可成為流動儲存裝備，經USB2.0接駁電腦上下載檔案，加埋獨有G-Sensor防震技術，即使重要資料都唔使怕因震動而受損。&#13;<br> &#13;<br> SONY銷售熱線　查詢電話：23452966</p></body></html>