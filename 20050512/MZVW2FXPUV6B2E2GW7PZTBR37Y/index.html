<html><header><meta charset="utf-8"><title>AMDSempron減價打暑假戰</title></header><body><h1>AMDSempron減價打暑假戰</h1><p>最近好多人話要出部平機，Intel派要平就可以揀Celeron，AMD方面就由Sempron上陣，最近2800+為迎接暑假檔期，售價就有些少下調，大約$679一粒，對精打細算、一味以平為主嘅人都係個唔錯選擇。雖然2800+都叫夠用，不過就只有128KL2，效能可能會差咗啲，抵唔抵就真係睇你點用喇！</p><p>X700Pro熱賣顯示卡</p><p>講番顯示卡，雖然有ATI張X700降價同6600搶客，但唔少nVIDIA嘅死硬派仍然指名要6600，有Sales就話現時用家都好精明，功能之外，「售後服務」都好重要，原來講緊nVIDIA驅動程式更新較完善，即使遇到遊戲有問題，好快就可以得到解決，今個星期以Ati呢張RADEONX700Pro就最值得推介，售價$1,560，都係一個合理價位，內置128MB記憶體及TV-Out，能對應DirectX9，機迷都應可心滿意足。</p><p>Macmini進駐腦場惹目光</p><p>咪以為PC場就只得PCProducts，蘋果電腦部Macmini擺到明針對班PC死硬派，要引誘佢哋轉軚，所以亦都放下身段，走入腦場中，估唔到反應其實都幾好，的確吸引到唔少人目光，尤其拍埋一啲底板、顯示卡放埋一齊，就更係覺得小巧精緻，但始終睇嘅人多，要習慣Windows嘅人轉用Mac，又真係唔容易下決心。&#13;<br> &#13;<br> 記者、攝影：許福合&#13;<br> &#13;<br> Centralfield（23870272）&#13;<br> 地址：深水埗高登電腦商場1樓10-16a號舖</p></body></html>