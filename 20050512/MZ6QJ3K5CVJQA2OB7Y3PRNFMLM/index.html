<html><header><meta charset="utf-8"><title>唔識Blog你會Out！</title></header><body><h1>唔識Blog你會Out！</h1><p>以前dotcom熱潮，就話憑騎呢URL就可以上位。但網絡夢爆破之後，好多人試過喺自己部電腦落廣告軟件AllAdvantage搵快錢，但都唔撐得幾耐。來到今天，網上狂吹「網絡日誌」風潮，有啲人用作發洩渠道，有啲人就喺一個地方去聚集一班志同道合的朋友，亦有人當Blog作為賺錢發達用途。&#13;<br>&#13;<br>記者：周頌堯　攝影：周旭文</p><p>何謂Blog？</p><p>Blog是WebLog的縮寫，只要是文字記錄性質，可稱作網絡日誌，大陸譯「博客」，台灣譯「部落客」。它同個人網頁不同的地方，在於唔需要有html的知識，幾乎識打字就可以上網玩互動溝通。現時Blog主要分為兩種形式：隨意輕鬆記錄生活點滴，或組成一個興趣共通的社群討論及發表言論。</p><p>中港台　網嗡會發達&#13;<br>中國區　性鬥士禁書賺一筆</p><p>木子美前為中國大陸女編輯，一直在網上寫下與眾多男伴的性愛日記，更憑當中一段與大陸著名搖滾歌手的性史被傳媒炒作煲紅。及後結集成《遺情書》，在大陸愈禁愈紅，港區數十萬版權費亦袋袋平安。木子美帶紅「博客中國」至每日點擊數20萬次，但卻被大陸網友狂轟謾罵。&#13;<br> 網址： http://muzimei.blogbus.com/ </p><p>香港區　帶銀潮作私Label</p><p>本港的帶銀公主起初建立網頁的原因，僅為宣洩個人情感。網站繪畫的紮馬尾小女孩角色，其實是帶銀公主自己的投射，透過小角色的角度去記載一啲生活中的小趣事。在沒有宣傳、全靠口碑的情況下，受到愈來愈多網友支持。之後更同一大班朋友建立了私家品牌，生產一系列T-shirt、衞衣等產品，反應熱烈之餘亦吸引了不少傳媒採訪。&#13;<br> 網址： http://princessdiane.com/ </p><p>台灣區　本土狂賣80萬</p><p>藤井樹從1999年開始在網絡BBS開始寫愛情小說，隨即受到出版商青睞。第一本小說《我們不結婚，好嗎？》暢銷14萬，出道至今共出版11本小說，台灣總銷量錄得80萬，被捧為網絡小說鼻祖「痞子蔡」的接棒人。網上有句話亦流傳開來：如果你不知道藤井樹，那說明你已經落伍！&#13;<br> 網址： http://hiyawu.com/ </p><p>今期Blog界最紅</p><p>講開網絡Blog人氣女，絕對要提呢位韓國代表：JiMiYu，天使面孔（有人話佢似李嘉欣）再加上火辣身材，在男Fans眾多的網絡世界上絕對吃得開。她的火辣圖片亦轉貼到多個網頁，後期更被冒認濫用得非常嚴重。搞到其個人網站首頁就刊登咗一張長長嘅黑名單，絕對係樹大招風代表作。&#13;<br> 網頁： http://members.fotki.com/jimiyu/ </p><p>FriendsterOut!</p><p>陳冠希最近喺Hompy的網頁化名ClotInc.推廣佢的新碟，免費宣傳之餘又可以同Fans互動交流。至於佢早前蒲開的Friendster就唔使再吼！</p><p>xangaIn!</p><p>四姨太個女Sabrina的私人日誌被多次曝光，證明咗網絡上並不是人人都安全，會俾人睇晒私生活中不為人知的一面。</p><p>本地Hompy搵明星撐場</p><p>全港最多網上用戶的網上行，剛於4月初推出名為「Hompy」的Blog服務。除咗有8MB免費儲存空間、Avatar公仔、換Skin，重可以Upload短片或歌曲上網與網友分享，每個Hompy都是絕對私家口味的網上日記。Click入Hompy首頁的人氣榜，徘徊十大之列都各具特色，當中包括女生宿舍的Toby同化名Clot的陳冠希。&#13;<br> 網址： http://hompy.netvigator.com/main/index.jsp </p><p>Hompy擊爆</p><p>TOBY梁靖琪&#13;<br> 宣言：好鍾意李小龍！&#13;<br> 講乜：無嘢講，好明顯係明星效應。</p><p>MyOwnWorld&#13;<br> 宣言：Areyouawareofwhatyoumakemefeel?&#13;<br> 講乜：私家情感世界</p><p>來一口mOcHa&#13;<br> 宣言：Ifrose'sgreen&amp;grass'sred,'llurememberwhatIsaid?&#13;<br> 講乜：私人感情記事</p><p>思念茶葉罐&#13;<br> 宣言：我的立立雜雜一堆堆東拉西扯&#13;<br> 講乜：心情記事+歌詞</p><p>Blog服務商推介</p><p>本地&#13;<br> Hompy：網上行喺上個月推出的免費服務，只提供給網上行用戶申請使用。&#13;<br> 網站： http://hompy.netvigator.com &#13;<br> HKflash：已成立7年，會員人數約20萬，特別在於提供畫圖功能的留言板，推動Flash文化。&#13;<br> 網站：www.hkflash.com</p><p>外國&#13;<br> xanga：已成立近1年，可算是私人日記的鼻祖。&#13;<br> 網站：www.xanga.com/krushier&#13;<br> Blogger：有很多討論性質，是時事評論性較多的Blog。&#13;<br> 網站：www.blogger.com</p><p>文化人解畫：香港未夠多元化</p><p>現時擔任鳳凰衞視《網羅天下》節目主持人的梁文道話：Blog喺香港成熟得好快，但香港的Blogsphere重未夠多元化。外國的Blog已經演化為參與者成為記者的模式，各行各業的專業人士例如空姐、消防員喺Blog上面分享職業上嘅心得亦成為Blog的引人之處。不過我認為多元化的BlogCulture喺香港發生係遲早嘅事！</p><p>你講我講Blog</p></body></html>