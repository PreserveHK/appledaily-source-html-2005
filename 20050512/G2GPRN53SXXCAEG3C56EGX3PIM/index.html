<html><header><meta charset="utf-8"><title>理想家居2：<br>布置懷舊部屋玩膠玩橙玩圖案</title></header><body><h1>理想家居2：<br>布置懷舊部屋玩膠玩橙玩圖案</h1><p>七十年代的家居風格偏向玩Curve、玩線條、玩Pattern，顏色方面以啡、橙、紅等色為主，而塑膠嘢當然亦係重點啦！捨得花錢的話，買番張DesignerChair做主角做襯托實冇死，可以提高成間屋的主題性，但若花唔起太多錢，不妨參考以下的懷舊擺設，有燈、有枱、有鐘，地氈窗簾亦有得揀，睇吓有冇心水貨？&#13;<br>&#13;<br>記者：梁彩燕&#13;<br>攝影：周旭文　Model：Irene</p><p>德國&#13;<br>七十年代布幔</p><p>睇咗隔籬版William間70年代懷舊屋，發覺窗簾布絕對有助發揮Retro的神髓，至緊要係揀啱款式襯托家具，七十年代至興線條、曲線、玩Pattern，德國進口的七十年代DeadStock就啱晒。&#13;<br> 售價：$180/一碼（b）</p><p>薄身乾爽麻質地氈</p><p>地氈的款式及圖案均着重線條及玩Curve，每張面積有116×200cm，麻布質料夠薄身夠乾爽，好啱夏天使用，而啡色綠色亦係七十年代勁Hit的顏色。&#13;<br> 售價：$240/張（c）</p><p>座地三頭燈</p><p>呢盞3個頭的座地燈同William飯廳嗰款燈一樣Style。全個以鋼料製造，可以將燈頭調校射向唔同方向，製造不同的燈光效果，紅色外殼夠搶眼，也很配合六、七十年代的風格。&#13;<br> 原價：$980&#13;<br> 特價：$780（c）</p><p>三色相間枱燈</p><p>此座枱燈款式較為女性化，可能同望落有點似《同撈同煲》電視劇胡杏兒戴住的頭巾有關！綠、白、橙相間懷舊感毋庸置疑，唯一係燈罩唔可以調校高低。&#13;<br> 售價：$1,500（c）</p><p>吊燈似UFO？</p><p>Kawasquee名字夠晒獨特，外形亦唔輸蝕，加點想像力，係咪有點似UFO？而燈泡向四方照射光度十足，有橙色及銀色選擇，同樣咁有太空感。&#13;<br> 售價：$1,500（c）</p><p>Vintage倉庫燈</p><p>呢盞其實係WarehouseLight，望見盞燈都好似好易想像到有班工人響倉庫度工作咁，墨綠色燈罩Vintage感重，造型又有點似髮型屋焗油機，定係似反轉咗的蒸架？&#13;<br> 售價：$1,100（b）</p><p>兩座休閒梳化</p><p>兩座位的LoungeSofa，木椅腳、真皮製及椅背上的棱形Pattern已經非一般梳化咁有復古感覺，呢隻藍色亦較少有，放大廳必定成為全屋焦點。&#13;<br> 原價：$4,200&#13;<br> 特價：八折後$3,360（c）</p><p>人體工學設計摺櫈</p><p>全透明的PlonaChair由意大利的GiancarloPiretti於1968年設計，椅子按照人體工學而製，美觀得來亦夠專業，可摺叠亦便於收藏。&#13;<br> 售價：$7,999（a）</p><p>仿70年代大鐘</p><p>此鐘雖為仿造物，但一望就知係舊時酒吧甚至士多所用的時鐘款式，飲住可樂識女仔！大大個圓鐘清晰又突出，重有埋勁搶眼的霓虹燈照住，好有Feel。&#13;<br> 售價：$680（b）</p><p>透明橙色雜誌架</p><p>由製造商Kartell出品的雜誌架，全透明塑膠設計，通透感十足，共4間隔可供使用，而最中間位更備有手抽，方便提取及靈活移動，雖有透明灰及全透明選擇，始終還是橙色設計懷舊味最濃。&#13;<br> 售價：$1,199（a）</p><p>預設自動關機</p><p>收音機連鐘，時鐘備有響鬧功能，而裏面的收音機重係用緊舊式真空管（機膽）操作，聲音比原子粒更暖一點人性一點，收音機重可以預設60分鐘自動熄機，好實用。&#13;<br> 售價：$880（b）</p><p>售賣點：</p><p>（a）aluminium（25465904）中環擺花街19-21號地下&#13;<br> （b）minimal（23692328）尖沙嘴利時商場一樓120號舖&#13;<br> （c）niche（27827882）旺角咸美頓街22號地下</p></body></html>