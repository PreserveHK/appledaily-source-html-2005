<html><header><meta charset="utf-8"><title>D&amp;G男裝湊熱鬧05必爆DisneyFever</title></header><body><h1>D&amp;G男裝湊熱鬧05必爆DisneyFever</h1><p>香港迪士尼公園將於9月開幕，有關工程進行得如火如荼，迪士尼列車揭幕加埋電視個個禮拜Update住迪士尼資訊，人氣自然急升，香港今次認真威威！除主題公園，其實迪士尼的卡通人物早已成為FashionIcon，只要一件簡單的米奇Tee已經係潮流，難怪老少咸宜，今季迪士尼潮物特別多，連大牌D&amp;G的男裝都來湊熱鬧，名牌加名氣，必有火花！&#13;<br>&#13;<br>記者：胡卓琳&#13;<br>攝影：周旭文&#13;<br>Model：BrittanyJ&amp;Soko@Starzpeople&#13;<br>MakeUp：EllyWong&#13;<br>Hair：Angel</p><p>D&amp;G男裝專攻Tee</p><p>今次D&amp;G男裝迪士尼系列獨沽一味只有Tee，比起早前閃到爆的女裝似乎係單調咗啲，不過呢批Tee勝在除咗主角米奇老鼠之外，重有其他不同的迪士尼卡通人物，Tee背重有埋該Disney卡通公仔人物個名，每件都唔同，幾細心呀！</p><p>Vintage米奇Tee</p><p>大概係歷史夠悠久，米奇老鼠經常會同Vintage扯上關係，好似呢批打正旗號以Vintage為首的Fashion，刻意製造出來的Vintage效果令復古味道更濃。</p><p>首次推出DisneySport</p><p>以Disney為題的新品牌MM28，即MickeyMouse1928（1928年即Mickey誕生之年）係為咗慶祝香港迪士尼開幕而推出。香港作為首個推出迪士尼米奇運動系列城市，率先推出Fitness及Boxing兩個系列，全部均以運動為主，朝氣十足。</p><p>迪士尼明星捧場客多</p><p>其實早於未有香港迪士尼公園興建計劃的時候，迪士尼的Fashion已經早有一眾潮流擁躉，星級Fans好似陳慧琳、容祖兒等已經晨早米奇上身，直情就係幫香港宣傳迪士尼公園，要大家都知道迪士尼就係潮流象徵。𠵱家連男裝Tee都有埋，唔知黎明同許志安等等米奇老鼠的Fans會唔會排住隊着出場？</p><p>售賣點：&#13;<br> a/運動家（24121809）&#13;<br> 銅鑼灣皇室堡2樓2A及2B號舖&#13;<br> &#13;<br> b/Bauhaus（23147515）&#13;<br> 尖沙嘴彌敦道176號地下</p></body></html>