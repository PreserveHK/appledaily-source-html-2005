<html><header><meta charset="utf-8"><title>數碼影音：<br>810萬像素+2.5吋大芒AKIRA口袋DC單挑SONY</title></header><body><h1>數碼影音：<br>810萬像素+2.5吋大芒AKIRA口袋DC單挑SONY</h1><p>數碼相機市場，好似一直都係幾間老牌相機廠玩晒！新入門廠商，好多時都只係玩吓「類似WebCam」嘅餘下空檔；日本老牌影音生產商AKIRA，有心打破呢個宿命，最近新出了一部X-ProSTi，810萬像素CCD感光元件、全金屬機身亦覺實淨墜手！影相能力唔錯，再加2.5"大芒、潮玩纖巧機身，比SONY同樣玩口袋DC嘅P系列有更高像素！&#13;<br>&#13;<br>記者：朱崇德&#13;<br>攝影：陳盛臣&#13;<br>ImageGirl：Ana</p><p>講到AKIRA呢個品牌，好多人都會馬上聯想到DVDPlayer、流動式DVD機或喇叭影院組合一類產品，日本老牌子，質量唔錯又抵玩！今次新落場玩高技術嘅數碼相機，大家咪一心當佢係新手！代理方面直認X-ProSTi其實是搵人代工的OEM機；機源是來自Termier，未聽過？代理稱她先後曾為KonicaMinolta、BenQ、Rollei等大廠製造OEM機，來頭實在不小！</p><p>機面Classic機背CASIO</p><p>一機在手，第一個觀感係機面設計幾Classic，不過質感就係HeavyMetal，鋼水感覺好實淨，唔似一般Cam仔畀人一種輕飄飄感，拎上手感覺唔錯；擰轉機背，2.5茪j芒同按鈕設計，都好有大機風範，甚至有AV場Sales誤認佢係CASIO出品，留心睇，又真係幾似喎衰鬼！&#13;<br> 首個搶眼點是使用上810萬像素CCD，以同級輕便機比較，一般重行緊最高700萬像素，佢都算係行先人一步，成像格式分為3,264×2,448、2,560×1,920、1,600×1,200及640×480四種，再加高、中、低壓縮比的調校，對應不同場合同記憶體的運用，都好富彈性；此外，在最高解像下還特別加入了TIFF「無壓縮」嘅拍攝功能，以輕巧機嚟講，都算幾強玩！</p><p>強裝輔助對焦燈</p><p>DC另一靈魂所在，當然係佢支鏡頭啦！3倍光學變焦，相當一般35mm菲林機的36-108mm（F2.8-4.8），只算是中規中矩，可幸是分析能力都算理想，新牌子出嘅鏡嚟講，未算驚喜，但總算實際！&#13;<br> 拍攝模式都幾全面，一般全自動、光圈先決、快門先決及全手動都落齊，再加埋「內置」及「全手動」調校白平衡壓陣，細機嚟講都玩得幾Pro吓；不過小記做測試時感覺最驚喜的，係竟然內置有輔助對焦燈功能，簡單講係佢會在陰暗環境下，射出光束至被攝主體上，令對焦系統更準確！心裏面嗰句，少部份老牌子「輕巧型DC」，都係到最近先加入呢項重要功能，以一個DC新牌子嚟講，感覺真係幾體貼。此外，機身重內置有Movie拍攝模式，基本都係行640×480（30fps）嘅AVI格式，質素亦達DVD級，都係嗰句，你張卡有幾大，一定俾你影到爆為止，絕無欺場。</p><p>新機多面睇</p><p>測試專區</p><p>PROFILE&#13;<br> 感光元件：810萬像素CCD&#13;<br> 顯示屏：2.5"LCD&#13;<br> 鏡頭：3×光學、5.1×數碼&#13;<br> 記憶卡：SD&#13;<br> 體積：91×57×27&#13;<br> 重量：150g&#13;<br> &#13;<br> AKIRA　電話：27655868</p></body></html>