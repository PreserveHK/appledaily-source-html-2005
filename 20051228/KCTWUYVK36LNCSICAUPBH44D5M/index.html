<html><header><meta charset="utf-8"><title>　　嶺大公關又換馬 - 李八方</title></header><body><h1>　　嶺大公關又換馬 - 李八方</h1><p>自從前資深傳媒人馮強由嶺大跳槽到城大後，嶺大公共事務處處長呢個位呢一年半載都不停換人。馮強走咗之後，前資深公關人士趙少梅亦因為要移民澳洲，只可以做半年又走咗。之後，嶺大請嚟傳媒界出身、曾經幫何鴻燊打工嘅陳惠明做公關處處長。&#13;<br> 本來以為陳惠明會做耐啲，點知八方近排又聽到嶺大中人講，正請緊公關處處長，重話陳惠明已經辭咗職，有傳佢打算返去舊老闆何生嗰邊幫手㖭，個市好番就係咁㗎喇，唔通有高就都唔跳槽咩，當然陳校長亦要研究吓發生乜事。&#13;<br> 八方聽到，嶺大遴選新任處長程序都已經七七八八，預計新年左右又有新處長上任喇。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>