<html><header><meta charset="utf-8"><title>砵蘭街玩柱摸臀　祖兒撩㷫夜場</title></header><body><h1>砵蘭街玩柱摸臀　祖兒撩㷫夜場</h1><p>前晚boxingday，容祖兒、吳浩康和鄭希怡在旺角砵蘭街，封街舉行音樂會，現場人頭湧湧。眾歌手在霓虹燈下，與舞蹈員大跳火辣辣貼身舞，氣氛熾熱，但音樂會卻令旺角夜場的生意大受影響。有夜場人士指何韻詩十月於同區演出時，已令生意下跌五成，前晚則下跌了三成，他們奉勸有關方面不要再在該區開騷。</p><p>旺角砵蘭街前晚舉行了一個非常火辣辣的「LoveMusic@砵蘭街聖誕巡迴路演『第二巡』音樂會」，此音樂會由市區重建局和香港遊樂場協會主辦、網上行和朗豪坊協辦，歌手分紅白兩組大鬥歌舞。紅組男歌手有黃耀明、吳浩康及關智斌，白組女歌手則有容祖兒、鄭希怡（Yumiko）及謝安琪。&#13;<br> 為了這個音樂會，大會在砵蘭街封了行車線，不少市民駐足觀看，並有近千名fans圍觀，場面墟冚，眾歌手在滿布霓虹光管的砵蘭街載歌載舞兩小時，氣氛熱烈，但夜場生意卻因而減少。</p><p>舞姿大膽&#13;<br>吳浩康食女拍檔波餅</p><p>打頭陣演出的吳浩康演唱張國榮的金曲《側面》，並與女舞蹈員大跳辣身舞，該女舞蹈員幾欲熊抱吳浩康兼大送波餅，而吳浩康的手亦在女舞蹈員身上游走，女舞蹈員又坐在地上，面向吳浩康的下體，意識非常大膽狂野。Yumiko則穿上金色bratop，雖然她戴肉色bra打底，但因動作太大，金色bra亦離罩。&#13;<br> 而壓軸演出的是英皇一姐容祖兒，她以白色樽領衫示人，縱然亦有露腰，但性感程度遠遜Yumiko。祖兒在台上施展渾身解數，除與舞蹈員大跳勁舞外，更攬柱獨跳，發揮舞后本色，跳至掛在身上的頸鏈亦斷了。&#13;<br> 事後祖兒坦承首次在旺角演出，曾擔心安全問題，祖兒說：「當初知道嚟砵蘭街做騷，都有考慮過唔接，不過後來公司接咗，我都有諗過喺砵蘭街book間房化妝整頭。今日boxingday，估唔到公司大部份同事都有出席幫手，不過我覺得戶外同室內嘅氣氛好唔同，所以可以做多啲。」&#13;<br> 這個音樂會系列第一炮早於十月二十三日在砵蘭街近山東街至亞皆老街一帶封街演出，當日表演嘉賓有何韻詩和鄭融，現場被擠得水洩不通。砵蘭街一些夜店紛紛表示封街演出對商戶的生意造成一定影響，某夜總會負責人Peter昨日在電話中說：「噚晚嘅演出，因為要封街，對我哋夜店嘅生意有好大影響，最少跌咗三成以上，好彩噚日係公眾假期，記得十月底何韻詩佢哋嚟做騷，嗰晚就慘，跌咗五成生意，認真多得佢哋唔少，佢哋冇乜嘢就最好少啲嚟搞騷，咪阻住做生意。」&#13;<br> 至於另一桑拿負責人陳先生亦不贊成封砵蘭街做騷，他昨日說：「噚晚我哋都跌咗一成幾生意，都冇辦法，惟有等第二日夜晚旺啲，再賺番損失嗰啲，所以我哋啲夜店都幾抗拒呢類封街騷。」</p><p>公關解釋&#13;<br>加快拆台減損害</p><p>對於部份砵蘭街夜場投訴，負責該活動的公關羅小姐昨日在電話中說：「據我所知，巿區重建局喺搞騷前同晒區內嘅商戶打招呼，佢哋搞呢個騷主要係想帶旺該區嘅人流，絕對唔係想影響商戶生意。我哋噚晚搭台到拆台都比上次快咗，希望憑住呢啲經驗對商戶構成最低影響。」&#13;<br> 採訪：卓寶花、比華利&#13;<br> 攝影：何國豪</p></body></html>