<html><header><meta charset="utf-8"><title>AV陳列室：2毫秒極速反應過兩關7部LCD等你拎</title></header><body><h1>AV陳列室：2毫秒極速反應過兩關7部LCD等你拎</h1><p>出電腦！好多人都會肯花錢買粒快U或靚DisplayCard，但對最影響電腦表「現」嘅顯示屏都會忽略了；需知就算俾你砌部超級電腦，冇靚LCD配合，一樣「冇嘢睇」！TOPCON最近新出了一款2MS極速反應時間嘅Bingo-190，除咗用佢嚟打機、睇片表現強外，最正係畫面極富層次又穩定，就算長時間使用都唔會話傷眼；今日《蘋果日報》就聯同TOPCON送出兩部Bingo-190，及5部有5款花「色」嘅Venus170，快啲衝破以下兩關遊戲，Fax過嚟攞大獎！&#13;<br>&#13;<br>記者：朱崇德&#13;<br>攝影：陳偉強</p><p>畫面穩定又唔眨</p><p>Bingo-190是TOPCON最新近落場的旗艦級19"LCD，當中最搶眼者，莫如現存最高階的2MS（Millisecond/毫秒）極速反應時間（ResponseTime），2MS這個數值，其實是泛指了LCD的顯示顏色「由黑轉白」僅需要2毫秒！如果形像化啲講，相機閃燈「眨一下」時間為1MS，而Bingo-190就用閃燈無間斷連閃兩下嘅時間，就由最深的黑色轉化為最淺的白色了，好處係LCD的顏色轉換反應時間快，因此遇到一啲畫面轉換快的情況，例如打機或睇動作DVD等場合，唔會因為顯示屏轉唔切色而出現殘影，長時間用都冇咁傷眼！</p><p>畫面光猛有層次</p><p>此外，機身其他規格亦屬頂級之選，例如LCD的對比度為850:1、光亮度為350cd/m2，所以望落畫面又光猛又富層次感！解析度亦達1,280×1,024，都算幾精細，機身重內置有一般的VGA及數碼輸入的DVI插口，可照顧到不同電腦用家的需要；測試時還發現不論你用邊種插頭作輸入，每當你轉換作打機、行Windows或睇DVD，LCD都會偵察到影像訊號的不同，而作出「AutoAdjust」的畫質優化調校，真係非常體貼用家。</p><p>5色機身襯家居裝飾</p><p>LCD好多人心目中唔係銀就黑，型格有餘，不過個性不足！TOPCON最新推出嘅Venus170，就大膽起用紅、藍、紫、銀、黑5色機身設計，選擇夠多之餘，隨時重可以配襯家居陳設顏色嚟出機，成為家居裝飾的一部份！&#13;<br> 至於機身規格方面，佢使用一般家用機最普遍使用的17"設計，並擁有750:1高對比度及350cd/m2的光亮度，畫質都算唔錯，至於解析度方面，同Bingo-190一樣行1,280×1,024，而且反應時間亦有3MS的高數值，一般家用電腦嚟講，相信已十分夠用。至於價位，新機落地價$1,990，雖然好多17"LCD都做到呢個價，但以如此高規格，感覺份外抵買。提提大家，5色機身中，當中以紅色機為限量版，所以貨量會較少，喜歡者真係要快手出機。</p><p>遊戲篇&#13;<br>&#13;<br>第一關：考眼光</p><p>今日TOPCON的兩部新LCD，都以高速反應時間為賣點；大家估吓呢部電動遙控車，由0起步跑20米，所需的時間為多少？&#13;<br> 提示：10秒-20秒（不計小數點數值）</p><p>第二關：選擇題</p><p>1.Bingo-190的反應時間為多少？&#13;<br> A.2MS&#13;<br> B.3MS&#13;<br> C.8MS&#13;<br> &#13;<br> 2.下列哪項不是Bingo-190的影像輸入制式？&#13;<br> A.VGA&#13;<br> B.DVI&#13;<br> C.S-Video	&#13;<br> &#13;<br> 3.下列哪種顏色，不是Venus170的機身顏色？&#13;<br> A.紅色&#13;<br> B.啡色&#13;<br> C.紫色</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭2名參加者各得到大獎TOPCONBingo-190一部，之後5名參加者各得到二獎TOPCONVenus170一部。&#13;<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）&#13;<br> 5.得獎者將有專人通知。&#13;<br> 6.為公平起見，《蘋果日報》及PANTECH員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> ＊參加表格上之姓名須與身份證相同，否則將被取消資格。&#13;<br> ＊＊以本報傳真機所顯示的時間為準。&#13;<br> ．必須憑報紙上的參加表格才可以參加遊戲。</p></body></html>