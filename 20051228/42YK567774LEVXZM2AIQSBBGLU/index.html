<html><header><meta charset="utf-8"><title>　　振英哥北海道現身 - 李八方</title></header><body><h1>　　振英哥北海道現身 - 李八方</h1><p>上年南亞大海嘯，好多政界名人都慶幸逃過一劫。唔知係咪死裏逃生，對呢啲咁熱嘅地方都有啲啲恐懼？好似振英哥咁，今年唔再去馬爾代夫，改去日本北海道，可能費事憶起啲傷心事。&#13;<br> 有朋友報料畀八方，話喺今個月二十二號，即係做冬嗰日，一朝早喺日本札幌機場check-in時，離遠就見到個好高嘅男人，望真啲原來係振英哥，佢身邊重有細路仔，應該係佢嘅寶貝囝囝同囡囡。一家人去遊行，真係開心。&#13;<br> 八方知道振英哥不嬲都係familyman，差唔多年年放假都同屋企人外遊，上年咪一家五口去咗馬爾代夫，先至有經歷海嘯嘅難忘回憶。既然政改單嘢搞唔掂，行會又少啲嘢做，放假好過。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>