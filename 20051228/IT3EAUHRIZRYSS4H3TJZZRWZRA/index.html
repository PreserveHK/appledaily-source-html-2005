<html><header><meta charset="utf-8"><title>　　禽流感恐慌成健康新聞之首 - 李八方</title></header><body><h1>　　禽流感恐慌成健康新聞之首 - 李八方</h1><p>香港人今年真係冇啖好食，雞又唔食得，魚又唔敢掂，真係好慘。香港電台同全民健康動力喺月中搞咗個網上選舉，結果四成人覺得「禽流感恐慌」係十大健康新聞之首，有八百七十人投票。「孔雀石綠之問題鰻魚」同「西醫配錯藥事件」就排第二。聽港大教授袁國勇講，禽流感重有排爆，八方希望來年唔會再係禽流感攞第一啦。&#13;<br> 其餘上榜嘅重有「水貨流感疫苗」同「食肆禁煙立法會二讀」，「醫療改革諮詢」同引起日本腦炎嘅「蚊患」就雙雙攞第六位，之後係「特敏福缺貨」，而「豬鏈球菌」同「港大成立國家級實驗室」就齊齊排第十。&#13;<br> 講開健康新聞，當然唔少得衞福局常秘尤曾家麗，全民健康動力主席勞永樂噚日為咗答謝尤太，就同港台一齊送咗「健康十訣」畀尤太，其中一條係每晚瞓八個鐘，在場人士即時起哄，問尤太瞓唔到咁長時間，日忙夜忙嘅尤太話瞓到，重提大家冬天咁乾燥，記得要食多啲梨潤番吓。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>