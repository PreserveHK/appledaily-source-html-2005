<html><header><meta charset="utf-8"><title>菜肉魚之快樂煮教：有機意粉伴菜泥<br>凍啲重襟撈</title></header><body><h1>菜肉魚之快樂煮教：有機意粉伴菜泥<br>凍啲重襟撈</h1><p>剛剛過完聖誕節，元旦節目又快將Action！大夥兒活動來來去去都係食食食！近排食到肚滿腸肥？條褲差點扣唔到鈕？不如就趁呢幾日空檔，跟教煮特色素食的Zuey和她的朋友仔，轉轉口味，以新鮮有機蔬菜去烹調清腸胃的健康餐啦！&#13;<br>&#13;<br>記者：趙善怡&#13;<br>攝影：陳盛臣&#13;<br>Model：Yoko、Nicole（TheGroup）&#13;<br>場地：HarmonyCafe（31093152）&#13;<br>地址：銅鑼灣登龍街21號2樓（harmonycafe.com.hk）</p><p>松子菠菜撈意粉</p><p>自煮價$45/2人&#13;<br> 花時間：25分鐘&#13;<br> 炸醬撈麵、肉醬意粉就吃得多，聽到Zuey話要將菜葉打爛用來撈意粉，即時閃出很多問號：「淨係用菜？咪好寡口！飽唔飽㗎？」哦……原來還會加入炒香的松子，增強蔬菜味道，重有車厘茄伴食，咁又無咁驚！</p><p>有料到：</p><p>有機意粉250克、松子40粒、巴馬臣芝士100克、菠菜嫩葉80克、車厘茄12粒、豆芽菜小量&#13;<br> &#13;<br> 調味料：橄欖油2湯匙、羅勒葉3片、鹽適量</p><p>跟住做：</p><p>1.意粉放進滾水烚10分鐘，撈起待涼；松子炒香，巴馬臣芝士切碎備用。&#13;<br> &#13;<br> 2.把菠菜嫩葉、松子、芝士、羅勒葉、橄欖油及鹽放入攪拌器攪拌，打成菜泥。&#13;<br> &#13;<br> 3.菜泥跟意粉撈勻，放車厘茄、豆芽菜及芝士碎便可。</p><p>煮教金句：利用叉子反覆翻起意粉將之弄涼，冷卻後的意粉更易黏上汁料，方更入味！</p><p>鮮打雜果雪糕</p><p>自煮價$20/2人份&#13;<br> 花時間：5小時&#13;<br> 原來在家自製雪糕是那麼容易！只要將自己喜愛吃的生果切粒，放入冰格冷藏成生果冰粒，吃時拿出用攪拌器打爛就食得，你我他都做得到！不過，一定要趁凍食，否則好易變成生果汁！</p><p>有料到：</p><p>木瓜1/4個、香蕉半條、藍莓15粒、士多啤梨5粒、芒果半個、果仁碎及豆角粉少許</p><p>跟住做：</p><p>1.除芒果外，所有新鮮生果切粒，放入冰格雪4至5小時變成冰粒。芒果肉挖出。&#13;<br> &#13;<br> 2.將生果冰粒加進攪拌器，連芒果肉打成茸，搞掂喇！&#13;<br> &#13;<br> 3.𢳂起雪糕，撒上碎果仁及豆角粉便可。&#13;<br> &#13;<br> 煮教金句：新鮮（未冰鮮過的）芒果肉可讓雪糕的味道更鮮甜清香。</p><p>青豆茸濃湯</p><p>自煮價$14/2人&#13;<br> 花時間：20分鐘&#13;<br> 這個濃湯是西方家庭的日常便湯，因其製法簡單又有益，賣相也相當吸引，就連平日不愛吃菜的小朋友見到它，也會喊着要吃呢！</p><p>有料到：</p><p>青豆200克、新薯仔2個、紅洋葱1瓣（切絲）&#13;<br> &#13;<br> 調味料：龍嵩少許、橄欖油少許</p><p>跟住做：</p><p>1.新薯仔切粒，放入滾水煮熟成湯。&#13;<br> &#13;<br> 2.加入青豆及龍嵩香草進新薯湯中，稍煮5分鐘。&#13;<br> &#13;<br> 3.用攪拌器將煲內材料打爛，再煮滾便可上碗。再淋上少許橄欖油及紅洋葱絲便可。&#13;<br> &#13;<br> 煮教金句：新薯代替坊間餐廳所用的忌廉，發揮黏性，使青豆茸變得稠身。</p><p>蘆笋黑欖番茄芝士Pizza</p><p>自煮價$28/2人&#13;<br> 花時間：15分鐘&#13;<br> 街上吃的Pizza芝士多油份多，雖然吃落好香口味美，不過食得多好易變肥！其實愛吃Pizza的大小朋友，也可學Zuey咁，自選喜愛的素餡料，去焗製啱口味又健康的新鮮薄餅。</p><p>有料到：</p><p>意大利香草包1個、蘆笋4條、黑橄欖2粒、番茄半個、番茄乾2片、馬蘇里拉芝士40克、紅洋葱2瓣&#13;<br> &#13;<br> 調味料：橄欖油半茶匙、龍嵩（Tarragon）少許</p><p>跟住做：</p><p>1.番茄切片，蘆笋切成小段，黑橄欖切小粒，番茄乾及紅洋葱切絲。&#13;<br> &#13;<br> 2.切細的餡料鋪在香草包上，淋上橄欖油及撒上龍嵩，再鋪數片芝士。&#13;<br> &#13;<br> 3.將自製Pizza放入焗爐焗6分鐘便成。&#13;<br> &#13;<br> 煮教金句：美國的紅洋葱比一般中國洋葱清甜，用來做健康Pizza就最適合不過。</p><p>英文：CheesePizzawithAsparagus,lackOliveandTomato</p><p>Ingredients：1pieceofherbfocaccia,4sticksofasparagus,2blackolives,2tomato,1/2slicesofdriedtomato,40gMozzarellacheeseand2piecesofredonionpetals&#13;<br> &#13;<br> Seasonings：1/2tspoliveoilandadashofTarragon&#13;<br> Method：&#13;<br> 1.Slicetomato,cutasparagusintosmallsections,diceblackoliveandshreddriedtomatoslicesandredonion.&#13;<br> &#13;<br> 2.Pavethestuffingpreparedaboveontotheherbfocacciaandwrapup.PouronoliveoilandsprinklewithTarragon,andthenpaveacoupleofcheese&#13;<br> slices.&#13;<br> &#13;<br> 3.Puttheself-madePizzaintoabakingovenandbakefor6minutes.Serve.&#13;<br> &#13;<br> Tips：AmericanredoniontastesfresherandsweeterthanChineseonionanditisidealformakinghealthyPizzastuffing.</p><p>印尼文：AsparagusZaitunHitamTomatKejuPizza</p><p>Bahan-bahan：1buahrotirempah-rempah,4batangasparagus,2buahzaitunhitam,1/2buahtomat,2lembartomatkering,40gramkejuMozzarella,2lembarbawangbombaymerah&#13;<br> &#13;<br> Bahanbumbu：1/2sendoktehminyakzaitun,sedikittarragon&#13;<br> &#13;<br> Caramembuat：&#13;<br> 1.Iristomat,potongasparagusjadikecildanpanjang,potongzaitunhitamkecil-kecil,iristomatkeringdanbawangbombaymerah.&#13;<br> &#13;<br> 2.Letakkanbahan-bahanygtelahdipotongkecilatasrotirempah-rempah,lalusiramkanminyakzaitundantarragon,akhirnyabentangkanbeberapalembarkeju.&#13;<br> &#13;<br> 3.PanggangpizzaDIYselama6menit,sajikan.&#13;<br> &#13;<br> Tips：BawangbombaymerahyangdiproduksidiAmerikaSerikatlebihmanisdaripadabawangbombayTiongkok,lebihcocokdansehatkalaudibuatjadiisianpizza.&#13;<br> &#13;<br> 繙譯：語言專家諮詢公司（23648988）</p></body></html>