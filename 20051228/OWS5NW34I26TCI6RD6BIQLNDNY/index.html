<html><header><meta charset="utf-8"><title>扑爛車窗迅速拉出賊人</title></header><body><h1>扑爛車窗迅速拉出賊人</h1><p>截停偷車賊將之生擒並非易事，一來怕對方會急速再開車將自己拖行，又防對方懷有武器，警員反應真要夠快，昨凌晨在旺角將偷車賊手到拿來的兩名受傷警員，事後都不敢居功。&#13;<br> 「我兩、三年前亦遇過同樣嘅偷車CASE（案件），同啲夥計追架失車後將車截停，個司機唔肯打開車門落車，我即時扑爛車門玻璃窗，快趣打開車門拉佢出嚟，今次遇到嘅都係同一情況，一定要同時間競賽，趁佢未及準備即刻拉佢出嚟！」在油站偷小巴事件中，啣尾窮追小巴至深水埗的特遣隊警員「文仔」，顯出機智的一面。</p><p>幸有經驗　臨危不亂</p><p>文仔趁小巴因警方路障而被困在車龍無法繼續逃走，一馬當先衝向小巴將司機拉出制服，他與疑犯糾纏時亦受輕傷，送院敷藥時表示，幸好自己早有經驗，不會臨危慌亂。&#13;<br> 另一名協助制服疑犯時受輕傷的路障軍裝警「豪仔」，數月前執行任務拘捕疑犯時亦曾受輕傷，對於昨日再因捕賊受傷，他不以為然：「拉犯係差人份內事，我哋應該咁做嘅，今次只係小問題，經常都有，冇乜特別嘢呀！」&#13;<br> 本報記者</p></body></html>