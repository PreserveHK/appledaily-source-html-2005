<html><header><meta charset="utf-8"><title>　　老毛孫仔成風頭躉 - 李八方</title></header><body><h1>　　老毛孫仔成風頭躉 - 李八方</h1><p>由香港攝影學會主辦嘅第六十屆香港國際攝影沙龍暨東南亞攝影家邀請展噚日喺中央圖書館舉行，會長黃貴權醫生好有面，除咗請到民政局局長肥平、中聯辦副主任李剛，以及中國攝影協會主席邵華將軍做主禮嘉賓外，連毛澤東個孫毛新宇都專程嚟捧場。&#13;<br> 八方梗係唔識毛主席啲後人，但係在場嘅京官係人都識佢，毛新宇係個小胖，同老毛有啲神似，佢旁邊嘅女士係佢太太。毛新宇話，前日係佢阿爺誕辰一百一十二周年。嘩，時間真係過得快，好彩人老會死，否則老毛如果仍然在世，中國人就慘喇。&#13;<br> 講番肥平，黃主席同佢喺度密密斟，八方問肥平點睇煲呔上京述職，佢話一定支持煲呔連任；問佢○七年會唔會選特首，佢話唔會；至於想唔想做多一屆局長呢？佢就話做埋剩餘任期就算喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>