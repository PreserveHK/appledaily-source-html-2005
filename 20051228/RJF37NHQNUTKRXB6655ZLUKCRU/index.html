<html><header><meta charset="utf-8"><title>柏芝澄清冇耍大牌</title></header><body><h1>柏芝澄清冇耍大牌</h1><p>張栢芝同章子怡日前喺海南島嘅三亞出席一個廣告頒獎禮時，栢芝俾內地傳媒指佢耍大牌，唔肯同觀眾見面。噚日栢芝就透過助手打電話嚟澄清話：「成件事根本唔係咁，栢芝去呢個頒獎禮，無端端又車佢到一間戲院話要同啲fans見面，而事前係完全唔知，連協辦單位湖南電視台都覺得有問題，佢哋都叫栢芝離開，栢芝唔係耍大牌。」</p></body></html>