<html><header><meta charset="utf-8"><title>　　鄭耀棠算盤打唔響 - 李八方</title></header><body><h1>　　鄭耀棠算盤打唔響 - 李八方</h1><p>十屆全國人大常委會喺北京開緊第十九次會議，常委會原本諗住，特區政改方案順利通過後，就可以加插呢項議程，即時跟進批准，今次獲邀列席嘅港區人大代表鄭耀棠同薛鳳璇，話唔定都有發言機會，講兩嘴關於香港政制可以行前一步等恭賀說話，幫煲呔推銷。&#13;<br> 可惜吖，政改方案最終被民主派扑低，令兩位專程北上嘅棠哥同璇哥，乖乖坐喺度，只聽不講。據知噚日個主要議程，係由國務院副總理曾培炎，滙報能源形勢同安全問題，聽到都覺得幾悶。&#13;<br> 今次身兼行會成員嘅棠哥都算仁至義盡，鬼咁落力為煲呔造勢，最後重成立個關注政改大聯盟，周圍叫人簽名，結果無功而還。&#13;<br> 棠哥睇嘢一直都好準，佢話事件相信唔會影響中央對煲呔評價，但係同民主派嘅溝通就肯定會拖慢咁話。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>