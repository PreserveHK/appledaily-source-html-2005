<html><header><meta charset="utf-8"><title>BenQ細機直升800萬像素</title></header><body><h1>BenQ細機直升800萬像素</h1><p>近排BenQ出機頻密，而且出機嘅質素重愈出愈高，最新推出嘅C800，相片解像度就提高到同外國大廠睇齊嘅800萬像素，有齊晒3倍光學同4倍數碼變焦，奇怪嘅係個芒唔知何解，就係細人0.1吋，只有2.4吋芒，雖然視覺上分別不大，但總覺差一啲嘅感覺！其他功能包括有640×480級嘅MPEG4拍攝，內置有10種預設拍攝模式，4cm微距拍攝，另外還有圖像編輯同當埋錄音筆咁玩！有齊晒咁多功能，C800都只係定位於入門級別，售價亦只係$2,380，計落又幾抵玩喎！&#13;<br>&#13;<br>記者：許福合&#13;<br>BenQ(23306929)</p><p>Profile</p><p>感光元件：800萬像素CCD&#13;<br> 變焦：3倍光學、4倍數碼&#13;<br> 記憶卡：SD（內置32MB）&#13;<br> LCD：2.4吋&#13;<br> ISO：50/100/200&#13;<br> 電源：AA電芯&#13;<br> 體積：89×60.5×32.7mm&#13;<br> 重量：140g</p></body></html>