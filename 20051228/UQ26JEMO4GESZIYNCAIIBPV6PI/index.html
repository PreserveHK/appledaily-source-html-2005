<html><header><meta charset="utf-8"><title>Kenny高達擺滿屋</title></header><body><h1>Kenny高達擺滿屋</h1><p>關智斌（Kenny、左二）噚日以一身高達造型到紅磡出席高達展覽會，原來Kenny細細個已經好鍾意高達，大部份嘅零用錢用嚟買高達模型，Kenny話：「我可以話係一個超級高達迷，淨係屋企都有幾個櫃用嚟擺模型，都幾誇張㗎。」後日生日嘅Kenny已經收到唔少禮物，當中有蔡卓妍送嘅背心，同鍾欣桐送嘅電話繩。</p></body></html>