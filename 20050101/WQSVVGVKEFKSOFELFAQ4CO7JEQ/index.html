<html><header><meta charset="utf-8"><title>鈴木亞美泊大碼頭開心落淚</title></header><body><h1>鈴木亞美泊大碼頭開心落淚</h1><p>日本女歌手鈴木亞美，前日喺東京厚生年金會館舉行個唱嗰陣，就同觀眾表示佢已經同avex唱片公司簽約，可以再次正式進軍樂壇。亞美呢幾年吃過唔少苦頭，𠵱家佢苦盡甘來，泊到個大碼頭，佢當時激動到忍唔住喺fans面前喊咗出嚟。亞美今年三月二十四號就會推出新碟，而佢嘅新歌《Hopeful》已率先今日喺網上發布。</p></body></html>