<html><header><meta charset="utf-8"><title>拍慣災難片處變不驚<br>《鯊海》導演布吉遇海嘯暴走逃生</title></header><body><h1>拍慣災難片處變不驚<br>《鯊海》導演布吉遇海嘯暴走逃生</h1><p>荷李活片《鯊海22小時》嘅導演基斯堅泰斯（ChrisKentis）同佢嘅華裔監製妻子劉立璟（Laura），早排真係好似套片咁遇上同海有關嘅驚險遭遇，佢哋喺泰國遇到海嘯，幸而死裏逃生。&#13;<br> <br> <spanclass>救瑞典遊客 &#13;<br> 現身處新加坡嘅基斯，前日打電話同美聯社嘅記者講：「我星期日同家人喺布吉度假，當日佢哋都被九級地震震醒，嗰朝我喺街外跑步嗰陣，突然聽到有人向我大叫，叫我快啲跑，我轉身就見到滔天巨浪喺我面前出現，情況就好似災難片嘅場面一樣，於是我拚命跑返酒店。」&#13;<br> 返到酒店之後，基斯發現二樓嘅InternetCafe已經被海水破壞，而佢最擔心係佢家人嘅安危，當時佢只係喺酒店見太太個妹同其他親人，見唔到老婆同七歲女兒Sabrina。好彩佢兩個都冇事，Laura同個女嘅經歷同基斯一樣咁驚險，Laura話：「當時我孭住個女用條竹梯逃離Cafe露台，亦用條梯救咗六個瑞典遊客，之後我哋冒住浸到上腰嘅水行去搵基斯。」&#13;<br> <br> <spanclass>感覺超現實 &#13;<br> 基斯重話：「我哋家人團聚之後，為免再受到海嘯襲擊，就帶埋行李一齊行上山避難。當我哋上到去嗰陣，已經見到啲人喺遊艇上玩，感覺好超現實，之後我哋坐車去布吉東岸，相信嗰邊比較安全。兩個鐘頭之後，我哋嘅小朋友已經喺酒店泳池游水，而我哋亦好安」</spanclass></spanclass></p></body></html>