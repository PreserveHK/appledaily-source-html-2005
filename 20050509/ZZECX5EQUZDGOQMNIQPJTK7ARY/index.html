<html><header><meta charset="utf-8"><title>愛心大使手記：<br>輔導熱線為會考生解困</title></header><body><h1>愛心大使手記：<br>輔導熱線為會考生解困</h1><p>香港中學會考正式「開鑼」，全港十幾萬會考生已經進入「作戰」狀態，大使見屋企附近間青年中心，晨早已經有學生喺門口排隊等候自修室開門，佢哋個個都手執書本念念有詞，氣氛相當之緊張；而最近，大使每晚扭開收音機，都聽到唔少考生打電話去電台節目，訴說讀書壓力同升學憂慮，實在戥佢哋辛苦。<br> &#13;<br> <spanclass>難忘父母全力支持 &#13;<br> 想當年，大使都試過呢種滋味，重記得會考嗰段日子，晚晚挑燈夜讀，搞到多咗一對「熊貓眼」。不過，大使就從來冇諗過放棄，全因為有一班好錫我嘅屋企人支持。大使依然記得，媽媽每日為我準備嘅補腦湯、爸爸每晚落街為我買消夜……&#13;<br> 大使想借呢個專欄同各位會考生打氣，你哋要加油努力，另外，如果各位會考生覺得壓力好大，想搵專業人士傾偈，不妨致電香港青年協會會考輔導熱線，亦可瀏覽該會嘅會考寬頻網站。&#13;<br> 熱線︰27771112&#13;<br> 網址：www.u21.org.hk&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </spanclass></p></body></html>