<html><header><meta charset="utf-8"><title>王穎妤母親節任阿媽Shopping<br>賭王三太仔女禮物逐樣數</title></header><body><h1>王穎妤母親節任阿媽Shopping<br>賭王三太仔女禮物逐樣數</h1><p>賭王何鴻燊偕三姨太陳婉珍及兩女兒昨日往灣仔福臨門酒家午膳慶祝母親節，三姨太透露收到女兒送的髮夾，身在澳洲念書的兒子亦越洋送上鮮花，令她甜在心頭。而王穎妤表示昨日母親大晒，所以任她shopping。</p><p>昨日母親節，多個富豪家庭均出外慶祝，其中灣仔「名人飯堂」福臨門相當熱鬧，賭王何鴻燊和三姨太陳婉珍一家、「大劉」劉鑾雄偕母親等均於昨午在上址用膳。&#13;<br> <br> <spanclass>三姨太一臉滿足 &#13;<br> 賭王何鴻燊與三姨太陳婉珍於中午十二時五十五分乘坐「HK1」座駕抵達，兩女兒超雲及超蓮則乘另一座駕隨後抵達。問三姨太收到子女送甚麼禮物？三姨太一臉滿足說：「喺澳洲讀書個仔已經越洋送咗花畀我，大女超雲就自己摺咗一束花，同埋送咗個頭夾畀我，細女超蓮就送咗束朱古力花同埋頭夾，兩個女都知我鍾意紮頭髮，所以都送頭夾。」問她丈夫賭王何鴻燊送甚麼？三姨太說：「佢都送咗啦，不過係秘密唔講得。」&#13;<br> <br> <spanclass>潘金翠四代同堂 &#13;<br> 此外，李國寶太太潘金翠及王穎妤一家則選擇於尖沙嘴半島酒店午膳慶祝，潘金翠透露丈夫在外地公幹，昨晚才趕及返港一起吃飯，但昨日她們一家亦十分熱鬧，由潘金翠率領母親潘孫絲娜、兒子民橋、民彬、媳婦羅寶盈及年僅兩歲的小孫女，四代同堂，十分熱鬧。&#13;<br> 而王穎妤一家三口先往半島Gaddi's餐廳午膳，然後shopping，王穎妤說：「我哋夜晚重會再食飯慶祝，𠵱家晏晝就會先陪媽咪shopping，佢鍾意買乜任佢買。」&#13;<br> 採訪：KellyCheck、RitaLeung&#13;<br> 攝影：ChenWaiOn、MatthewLam</spanclass></spanclass></p></body></html>