<html><header><meta charset="utf-8"><title>馮仁昭四圍超：<br>阿梅遺愛人間1500姊妹免費做婦檢</title></header><body><h1>馮仁昭四圍超：<br>阿梅遺愛人間1500姊妹免費做婦檢</h1><p>由梅艷芳「四海一心」慈善基金會捐助、位於元朗嘅「家計會梅艷芳健康中心」噚日正式開幕，今次基金會總共捐咗五十萬港紙畀家計會，用嚟買咗兩部檢查子宮頸同婦女盆腔嘅儀器，重會免費同一千五百個領取緊綜援嘅婦女檢查。<br> &#13;<br> <spanclass>阿梅徒弟冇嚟 &#13;<br> 基金會主席蘇蔡潔蓮（Irene）噚日同太平紳士林貝聿嘉都有出席開幕禮，大會重做咗一齣呼籲婦女要定期做身體檢查嘅話劇。Irene話好滿意今次嘅安排，佢話：「今次非常滿意，因為阿梅係患子宮頸癌去世，我哋照佢嘅遺願，幫番啲婦女，呢度嘅儀器比起好多私家診所重要齊全同先進。」&#13;<br> 問到點解阿梅嘅徒弟冇嚟到開幕禮，Irene就話：「係因為呢個會好獨立個體，唔需要同其他人交代。」<br> &#13;<br> <spanclass>栢芝得意忘形整親腳 &#13;<br> 張栢芝早排幫便服品牌「以純」拍廣告，佢着咗一系列嘅春季時裝，喺三十呎高嘅瓦通紙度紮紮跳，好似拍緊動作片咁。雖然栢芝喺拍攝嘅時候整親隻腳，但係最後佢都忍痛完成拍攝，都算唔話得。</spanclass></spanclass></p><p><spanclass>薛凱琪梁炳帶足彈藥探災民 &#13;<br> 薛凱琪同梁漢文噚日喺機場出現，二人應宣明會邀請探訪斯里蘭卡，薛凱琪話佢買咗兩包糖，準備送畀當地小朋友。梁漢文就話：「我拎咗十個限量版足球去，而我女朋友就拎咗四十個HelloKitty公仔畀我帶去做禮物，我重拎埋個電子琴去作歌。」<br> &#13;<br> <spanclass>陳淑蘭違犯教條陪舊愛 &#13;<br> 陳淑蘭同舊愛祁文傑前晚去咗元朗出席寧波車嘅齋宴，喺儀式中蘭子成晚都頭耷耷，好唔專心，蘭子事後話：「因為我係基督徒，所以啲儀式係唔做得，祁文傑想搵人陪，而呢次活動係幫尼泊爾孤兒籌款嚟興建學校，都好有意義㗎，所以我咪陪佢嚟囉！」<br> &#13;<br> <spanclass>陶喆唔逃稅自豪 &#13;<br> 陶喆噚日喺商台接受訪問，話佢出年會再開演唱會。&#13;<br> 對於張惠妹最近被追稅一事，陶喆話：「我嘅情況同阿妹唔同，我有美國國籍，喺美國長大，所以我係唔會逃稅，會分得好清楚。」&#13;<br> 陶喆表示稍後重會去內地搞巡迴演唱會，但形式上就唔會太花巧。</spanclass></spanclass></spanclass></p></body></html>