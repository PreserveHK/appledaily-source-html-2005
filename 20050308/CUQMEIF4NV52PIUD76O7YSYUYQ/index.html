<html><header><meta charset="utf-8"><title>電視損壞單親母女盼獲贈</title></header><body><h1>電視損壞單親母女盼獲贈</h1><p>「過年前屋企部電視機已經壞咗，師傅上門檢查過，佢話啲機件潮濕壞咗、冇得整，如果買部新電視，最平都要千幾蚊，但我都冇錢買。」四十九歲的阿英愁眉不展地說。</p><p><spanclass>獨力照顧兩幼女 &#13;<br> 阿英續歎道：「新年嗰陣啲細路日日坐喺屋企好悶、好唔開心，好彩鄰居借住部電視機畀我哋，但遲啲部電視就要還番畀人。」&#13;<br> 單親媽媽阿英患心臟病，需定期覆診及服藥，控制病情。她原任職工廠女工，育有兩名現年分別十一歲及十六歲女兒。數年前，阿英的健康轉差，曾兩度中風，引致左手及左腳乏力，被迫辭退工作，三母女現靠領取綜援金維生。&#13;<br> 月前，阿英家中使用多年的電視機因機件耗損，惟她無力購置更換。&#13;<br> 阿英向記者坦言：「大女今年考會考，好多參考書要買，呢筆費用綜援唔包，我哋惟有喺食方面慳錢嚟應付，每個月開支都好緊，根本冇餘錢買其他嘢！」<br> &#13;<br> <spanclass>「開支緊冇餘錢」 &#13;<br> 農曆新年期間，阿英曾向鄰居借用一部電視機，惟近日她要把電視機還給鄰居，令孩子失去家中唯一娛樂。阿英三口盼獲社會人士捐贈一部電視機。&#13;<br> 捐款編號：C1637&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>