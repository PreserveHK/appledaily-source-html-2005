<html><header><meta charset="utf-8"><title>心有靈犀同場避相見<br>方力申、阿嬌後門走夾唔唞</title></header><body><h1>心有靈犀同場避相見<br>方力申、阿嬌後門走夾唔唞</h1><p>方力申和Twins成員鍾欣桐（阿嬌）農曆新年被踢爆同遊瑞士，二人戀情曝光。這對小情侶昨日本有機會在港台碰頭，但未知是否怕影合照，故他們有默契地先後從後門離開。</p><p>方力申和鍾欣桐早前承認同遊瑞士，但二人昨日分別在港台出席不同活動時，卻互相迴避。阿嬌跟Twins隊友蔡卓妍（阿Sa）到港台接受周國豐訪問，而方力申、鄭希怡（Yumiko）、吳日言和盧巧音等則出席「香港唱片銷量大獎頒獎禮」記者會。Twins原先答允訪問後到記者會拍大合照，但卻臨時爽約。<br> &#13;<br> <spanclass>樂意合照 &#13;<br> 方力申出席完記者會即從後門走人，而Twins亦急忙由後門離開，趕往商台做訪問，Twins解釋是時間太趕之故，阿嬌說：「唔係夾埋。」阿Sa力撐說：「早知我哋行前門，𠵱家方力申喺唔喺度？」阿嬌更表示不介意跟方力申合照。&#13;<br> 對於劉德華和任達華在金紫荊頒獎禮上拿阿嬌的緋聞開玩笑，她說：「我淨係聽到佢哋讚我靚女，其他嘢聽唔入耳。」那方力申可有讚你靚女？阿嬌說：「冇喎，佢好似冇睇。」&#13;<br> 周國豐表示本月二十二日舉行的「香港唱片銷量大獎頒獎禮」，屆時有向已故填詞人黃霑致敬儀式，溫拿樂隊更會演繹由顧嘉煇作曲、鄭國江、潘源良和林夕填的《霑叔》，周國豐又說：「呢首曲最近重填咗另一個版本，隻歌改咗名叫《我們的歌》。」<br> &#13;<br> <spanclass>組情侶檔 &#13;<br> 此外，Yumiko最近拍了纖體廣告，大騷玉背，其男友吳浩康說：「我冇睇過，叫佢今晚攞畀我睇，佢背脊都好靚。」吳浩康坦言若Yumiko帶挈都不介意情侶檔上陣，他說：「但Yumiko就誘人，我就嚇人。」&#13;<br> 採訪：胡比　攝影：陳偉權</spanclass></spanclass></p></body></html>