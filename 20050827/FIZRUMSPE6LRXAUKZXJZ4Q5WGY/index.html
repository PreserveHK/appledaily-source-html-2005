<html><header><meta charset="utf-8"><title>　　數碼港搞創業講座冇預小小超 - 李八方</title></header><body><h1>　　數碼港搞創業講座冇預小小超 - 李八方</h1><p>以豪宅貝沙灣聞名嘅數碼港，近期因唔少名人去嗰度嘅戲院睇戲、或者去酒店過夜而頻頻見報，其實數碼港「正職」唔係豪宅同戲院，係搞高科技嘅，佢哋就舉辦咗個「創業計劃書撰寫講座」，搵咗滙豐直接投資（亞洲）有限公司嘅謝迪洋主持，向有意創業者教路。有興趣參加講座者，可致電31663838查詢或網址www.cyberport.hk。&#13;<br> 數碼港介紹謝先生，稱佢嘅計劃書，曾成功集資逾億港元，顯然係有料之人，不過八方就覺得，數碼港搞創業講座，講者不二人選應該係小小超李澤楷（圖），據聞當年佢憑一頁紙嘅「計劃書」，就冧掂老董畀咗個數碼港佢，數碼港教人創業唔搵佢開壇，點講都唔通喎。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>