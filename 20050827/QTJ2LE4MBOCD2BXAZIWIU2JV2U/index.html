<html><header><meta charset="utf-8"><title>袁彌明搵阿哥擋駕</title></header><body><h1>袁彌明搵阿哥擋駕</h1><p>三個落選港姐（左起）袁彌明、文健儀同張莉莉噚日去將軍澳電視廣播城試鏡，袁彌明日前做咗雜誌封面女郎，被人影到去沙灘着住三點式放生電，當事人就照例否認話：「嗰個係我哥哥，選美咁耐無去沙灘，咪去曬太陽。係我阿哥點放電呀？我阿哥係教書，𠵱家放暑假，咪可以同我去游水囉。」</p></body></html>