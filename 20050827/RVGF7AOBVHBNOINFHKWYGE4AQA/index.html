<html><header><meta charset="utf-8"><title>鄭嘉穎玩短訊傷腳</title></header><body><h1>鄭嘉穎玩短訊傷腳</h1><p>鄭嘉穎（左）噚日撐柺杖出席活動，問佢點解搞成咁，鄭嘉穎話日前喺樓梯跌落嚟，整傷咗腳，佢話：「嗰日入廠拍《天幕下的戀人》，落樓梯時又掛住睇個短訊，咪成個人跣落樓梯囉，已經三日冇開工，自己都覺得唔好意思。」</p></body></html>