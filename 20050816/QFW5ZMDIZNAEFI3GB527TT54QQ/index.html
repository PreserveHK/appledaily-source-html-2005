<html><header><meta charset="utf-8"><title>當日撐「好友」　今日忍無可忍<br>龐維仁妻李嘉欣擘面</title></header><body><h1>當日撐「好友」　今日忍無可忍<br>龐維仁妻李嘉欣擘面</h1><p>李嘉欣大前晚與有婦之夫龐維仁再度約會，於數碼港看電影後返酒店共聚十四小時。昨日龐維仁太太黃美儀表示一切只屬於丈夫與李嘉欣的事。但對昔日她力撐是好友的李嘉欣以勝利者姿態示人，則謂「我唔識呢個人」。</p><p>本報大前日拍得李嘉欣與有婦之夫、前上市公司主席龐維仁再次約會，兩人大前晚結伴在數碼港百老匯戲院看電影，然後返回數碼港艾美酒店，逗留了十四小時，至前日下午嘉欣才笑意盈盈離開。</p><p>黃美儀裝冷靜</p><p>昨日記者致電龐維仁，一名自稱是其友人的男性代接電話，記者無法與龐維仁對話。記者聯絡上其妻黃美儀，問她有沒有看丈夫與李嘉欣再度密會的報道，曾聲稱三人屬友好關係的黃美儀說：「呢啲係佢哋兩個人嘅事，你應該問番佢哋，要寫嘅你哋都寫晒啦，個古仔係關於佢哋兩個嘅，我答唔到你哋。」問她有否為此嬲怒？黃美儀刻意表現冷靜說：「唔好意思，你聽我講嘢嘅語氣都知我冇嘢啦。」&#13;<br> 至於龐維仁大前晚有否回家過夜，黃美儀說：「私人嘢我唔會答。」問她現在是否仍是龐太身份、仍與丈夫同住？黃美儀說：「我重係龐太，梗係一齊住啦，我日日都有見佢，佢係我老公，點會唔見？今日都有見呀。」</p><p>皮草店已結業</p><p>至於李嘉欣前日下午離開艾美酒店時如沐春風，一副勝利者姿態，黃美儀則冷冷的說：「我冇意見，亦唔識呢個人。」最後黃美儀透露她位於中環的皮草店已關閉，她說：「唔係執笠，係業主加租太犀利，唔合乎經濟原則，暫時我哋只會做訂做生意。」&#13;<br> 此外，李嘉欣前日下午二時許離開酒店，龐維仁駕駛寶馬房車駛到她面前，該車的登記車主是一間公司，而公司是由龐維仁夫婦共同擁有，可是當李嘉欣正欲上車時，卻發現記者在場，龐維仁即撇下李嘉欣開車離開，最後嘉欣只得搭的士離開。&#13;<br> 採訪:顏英儀、梁錦雯&#13;<br> </p></body></html>