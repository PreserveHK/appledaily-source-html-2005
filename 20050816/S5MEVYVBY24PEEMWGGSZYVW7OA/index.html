<html><header><meta charset="utf-8"><title>　　譚耀宗想做路人甲 - 李八方</title></header><body><h1>　　譚耀宗想做路人甲 - 李八方</h1><p>天水圍最近爆咗幾單倫常慘劇，令政府不得不加以重視，八方聽聞扶貧委員會，都鎖定天水圍做其中一個重點援助地區，希望減少區內嘅家庭問題。&#13;<br> 一班街坊為咗鼓勵大家自強，最近自己搞咗套《天水圍的春天》話劇，內容圍繞區內慘劇，呼籲大家鄰舍互助。扶貧委員會成員兼民建聯立法會議員譚耀宗，當然都會捧場。但原來譚耀宗唔單止想睇，重有興趣粉墨登場，話就算只係做一個路人甲，都絕對冇問題咁話。&#13;<br> 八方記得喺上年立法會選舉期間，譚耀宗喺民建聯宣傳時都曾經扮過八仙，結果好搞笑；如果今次搵埋譚耀宗落場做話劇，會唔會有更多人捧場呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>