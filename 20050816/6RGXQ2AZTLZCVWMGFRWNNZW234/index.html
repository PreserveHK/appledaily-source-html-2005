<html><header><meta charset="utf-8"><title>汽車專題：新低價豐田Prado比房跑車更慳油</title></header><body><h1>汽車專題：新低價豐田Prado比房跑車更慳油</h1><p>在四驅越野車界當中，豐田Prado源於LandCruiser車系因而早已為車迷所認識，講性能同耐力更跟唔少歐洲品牌平起平坐。早前代理為要吸引用家，引進入門版的Select型號，以其38萬8千的賣價作招徠，事隔大半年，代理又因應市場將Select版的Prado售價再下調至唔到34萬，今次代理安排筆者作四日三夜的Long-termTest，發覺除實用性外，其耗油量竟比2,000cc房跑車更慳油！&#13;<br>記者：陳偉林&#13;<br>攝影：陳偉強</p><p>揸車感覺高高在上</p><p>看上去，這部LandCruiserPradoSelect的車身前後都裝有原色黑膠泵把，外表唔係咁討好，不過卻給人有另一番粗豪的新感受，加上時下大興這類CitySUV車，筆者揸住部Prado穿梭於大街小巷，倒有高高在上的自豪感。對比起平日筆者駕着自家有七年車齡的「錢七」代步，跟一眾駕駛者平起平坐，鮮有被禮待讓路的機會，但今次身處Prado內，高高在上，視野大大擴闊，感覺的確大不同。</p><p>原廠魚眼鏡減盲點</p><p>每公里$1.5耗油低</p><p>油價又攀升，要是筆者想擁有一輛CitySUV車，真係畀得首期來，又畀唔到日常入油的開支。但PradoSelect版所採用的一台4.0公升V6引擎，輸出反應真係強而有勁，感覺較日常駕駛2.0公升或1.5公升家庭車好唔同，新一代Prado改換上5前速自動波箱之後，粗略計算今次Long-termTest幾日的平均耗油量，亦不過每公里$1.5上落，耗油量比2,000cc或裝有Turbo的房跑車更慳油。&#13;<br> 呢部PradoSelect版重有其過人之處，就係Off-road用的恒式四驅，加上主動式循迹A-TRC、上斜起動輔助用的HAC，又有下坡輔助用的DAC控制裝置，單看這些先進配套，又豈止一般轎車可比擬！</p><p>3排7座令筆者心動</p><p>當時下這類CitySUV車大多回復傳統2排5座位鋪排之際，豐田Prado仍依舊採用3排7座位組合，雖然Select版只得絲絨包裝，但貼服的乘坐感同出色的承托力，筆者已經全程感受到。載上攝影師後，需要擺放沉重器材時，將後排收摺起，中排向前覆摺，差不多可騰出多一倍的尾廂空間，用途之大實在令筆者心動！</p><p>車廂載物空間足夠</p><p>唔Hi-tech勝在實用</p><p>同級SUV推介&#13;<br>&#13;<br>現代Terracan</p><p>點睇：套用上舊版三菱Pajero底盤及傳動，越野性能毋庸置疑，裝有3.5公升V6引擎（馬力200匹），輸出雄渾之外，車價吸引。&#13;<br> 車價：$239,800</p><p>雙龍RextonRX320</p><p>點睇：新一代富歐陸風味的韓式四驅RV車，用上一台沿自平治的3.2公升V6引擎（馬力220匹），連帶底盤、傳動設計亦多為平治出品。&#13;<br> 車價：$288,000</p><p>ToyotaLandCruiserPradoSelectSpec.</p><p>引擎：3956ccV6DOHC&#13;<br> 馬力：243ps/5200rpm&#13;<br> 扭力：38.4kgm/3800rpm&#13;<br> 傳動：5前速自動波，恒式四驅&#13;<br> 懸掛：（前）雙搖臂（後）四連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/70R17BridgestoneDuelerH/T&#13;<br> 尺碼：4810×1790×1850mm&#13;<br> 軸距：2790mm&#13;<br> 車重：1870-2030kg&#13;<br> 平均耗油：8.1km/L（日本10.15模式）&#13;<br> 車價：$338,295&#13;<br> 車輛提供：皇冠汽車（28661020）</p></body></html>