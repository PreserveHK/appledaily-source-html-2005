<html><header><meta charset="utf-8"><title>　　光榮退役 - 李八方</title></header><body><h1>　　光榮退役 - 李八方</h1><p>家陣差唔多所有巴士都轉晒做冷氣巴，但係大熱天時，部部巴士都開行冷氣，搞到入面凍冰冰，車外面就熱死人，搞到八方反而有啲懷念以前坐「熱狗巴」嘅時代，因為幾熱都可以打開個窗吹吹風。講開冷氣巴，由九巴引入嘅全港首部雙層空調巴士，服役咗十七年後，今個月就會光榮退役。&#13;<br> 呢部巴士嘅底盤係英國貨，採用咗日本空調技術，同亞歷山大廠嘅車身。巴士嘅茶色玻璃窗同白色車身，就有助散熱。呢部巴士喺八八年六月推出後，早期主要行走嘅路線包括尖沙嘴碼頭至美孚嘅6號線；同埋荃灣地鐵站去海濱花園嘅238M線，當時重有市民專誠去彌敦道排隊去搭呢部巴士㖭。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>