<html><header><meta charset="utf-8"><title>　　內地港商要為女工驗孕 - 李八方</title></header><body><h1>　　內地港商要為女工驗孕 - 李八方</h1><p>工總副主席劉展灝噚日同記者食飯，介紹吓佢哋下月中舉行四十五周年慶祝活動嘅籌備工作，屆時將喺會展設宴，筵開百席，熱鬧一番。&#13;<br> 佢哋又會喺今個月底北上拜會中央部門，同時反映一吓港商嘅近況。聽佢介紹，國內設廠嘅港商做生意一啲都唔易，除咗要顧住盤生意外，更要盡社會責任，好似最近兩個月東莞就有新規例，要廠商協助國家落實執行一個孩子嘅生育計劃，每一季都要安排女工驗孕，一旦發現所聘女工超生，廠商都有責任，會被罰款！&#13;<br> 重有，廠商又要為國內殘疾人士創造就業機會，九月起東莞要廠家每聘請一百人，就要包括聘用一點五名殘疾人士，佢話都唔知喺邊度搵到呢班殘疾人。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>