<html><header><meta charset="utf-8"><title>港置參觀深圳大宅</title></header><body><h1>港置參觀深圳大宅</h1><p>早年已經喺內地插旗嘅美聯物業，佢哋嘅子公司香港置業，月前都喺深圳買咗間代理行，重話會大事擴充內地業務。&#13;<br> 港置一行二十幾人，日前到深圳觀瀾湖，參觀黃金嶺大宅，除咗睇樓，體驗樓盤嘅氣派，最主要係同內地公司嘅員工互相交流心得，希望可以加強合作關係。</p></body></html>