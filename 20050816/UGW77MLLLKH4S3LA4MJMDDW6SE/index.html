<html><header><meta charset="utf-8"><title>一味窩輪：匯控就快上兜定9027</title></header><body><h1>一味窩輪：匯控就快上兜定9027</h1><p>恒指升升跌跌，埋單進帳15點，變化唔大。呢兩日，炒輪捉得應，價位做得好嘅，肥肥白白。上周五推介嘅國壽C輪3966，好似當日標題所講啖啖肉，當日最低位50仙上到車嘅，昨日收市74仙落車，原來已經執48%利錢。上周五開市推介嘅中銀C輪3641，兩日又執25%。&#13;<br> 昨日推介嘅滙控C輪3843，則微微下跌，收49.5仙，唔見1格。3843溢價2.1%，較同類輪4906嘅2.7%低。3843溢價如果同4906睇齊，值57仙，𠵱家上車着晒數。&#13;<br> 滙控C輪9027：中銀（2388）再升25仙，交銀（3328）再升0.125元，滙控（005）則唔見10仙，收129.10元。睇住嚟，滙控好快跟大隊上番去。其他銀行股創新高，滙控未見新高，更加有條件上去。&#13;<br> 睇好滙控，明年1月到期嘅C輪可以揀3843。遠期啲，4-5月到期者，則揀9027，數據靚，請睇吓走勢圖內嘅資料。趁住滙控未升，兜定升。&#13;<br> 平保C輪9231：國內保險股有勢，可以買啲平保C輪9231，明年2月夠鐘，輪價1.12元，溢價7.9%，槓桿率12.4倍（有效7.1倍），引伸波幅26.2%。&#13;<br> 章盛</p></body></html>