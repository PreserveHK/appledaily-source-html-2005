<html><header><meta charset="utf-8"><title>徐子淇帶挈細妹行騷</title></header><body><h1>徐子淇帶挈細妹行騷</h1><p>徐子淇噚日同埋佢妹妹徐子欣一齊幫時裝品牌Zera喺尖沙嘴嘅新店行catwalk，徐子淇話：「本來佢哋想搵個男仔襯我，我就話不如搵我妹妹，我同我妹妹都好鍾意呢個牌子，佢哋覺得呢個主意都幾好，所以咪搵我妹妹囉。」子淇重話妹妹酬勞好過佢，重笑話自己可以退休喎。</p></body></html>