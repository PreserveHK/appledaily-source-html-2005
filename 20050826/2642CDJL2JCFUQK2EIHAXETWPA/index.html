<html><header><meta charset="utf-8"><title>張達明玩完滑水失憶</title></header><body><h1>張達明玩完滑水失憶</h1><p>噚日有人email張達明同一個女仔去滑水嘅相畀馮仁昭，聲稱個女仔係達明女友，相裏面個女仔嘟起個嘴，挨住達明膊頭，達明就扮到好enjoy，但就冇親熱舉動，似乎都係整蠱居多。馮仁昭問番達明嗰陣，佢話成日同人合照，個女仔係邊個真係唔記得，而佢亦唔擔心老婆誤會，因為老婆係一個有知識嘅人喎！</p></body></html>