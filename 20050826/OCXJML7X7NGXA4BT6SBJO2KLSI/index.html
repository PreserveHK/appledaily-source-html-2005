<html><header><meta charset="utf-8"><title>優質Supercar原廠紀錄做保證</title></header><body><h1>優質Supercar原廠紀錄做保證</h1><p>今日筆者特意找來多款不同類型的歐、日Supercar，既有新簇狠辣的法拉利F360F1，又有全港只此一部的LorinserGS-03超級跑車（全球限量50部），而兼附有硬頂組合的保時捷911Carrera開篷跑車以及保養如新的凌志SC430型號，二手叫價亦到了新低，加埋大部份都有原廠維修紀錄，自然買得放心，飛得安心啦！&#13;<br>&#13;<br>記者、攝影：陳偉林&#13;<br>九龍灣汽車展貿中心&#13;<br>地址：九龍灣展貿徑1號國際展貿中心B2-B3&#13;<br>營業時間：10:00am-8:00pm</p><p>法拉利F360F1F1半自動波好易揸</p><p>呢一代F360超級跑車有原廠F1半自動波箱配搭，令操控變得輕鬆自在，而這部二手車叫價合理之餘，行車里數只得二萬多，兼且重有代理商的原廠維修紀錄做BackUp，自然買得更放心啦！&#13;<br> &#13;<br> 製造及首次登記年份：2001年&#13;<br> 手數：1&#13;<br> 牌費：2006年2月&#13;<br> 行車里數：25,707km&#13;<br> 當年車價：$2,288,000&#13;<br> 二手叫價：$1,780,000&#13;<br> 車輛提供：耀邦汽車（94970370）</p><p>平治LorinserGS-03亞洲得一部</p><p>呢部經由德國Lorinser改造的GS-03超級跑車，全球限量50部，眼前就是全亞洲唯一一部，幾近完美無瑕，5.0公升V8Supercharger引擎超逾400匹的馬力輸出，勁！&#13;<br> &#13;<br> 製造及首次登記年份：2004年&#13;<br> 手數：0&#13;<br> 牌費：2006年8月&#13;<br> 行車里數：4,142km&#13;<br> 當年車價：$1,980,000&#13;<br> 二手叫價：$1,580,000&#13;<br> 車輛提供：冠華汽車（26200811）</p><p>保時捷911CarreraCabriolet裝有落場版包圍</p><p>呢款以RR布局的911Carrera跑車，賣點在於佢加有全套落場版911GT3包圍以及18吋合金胎軨，兼且重一直係原廠保養開，買得放心。&#13;<br> &#13;<br> 製造及首次登記年份：2001年&#13;<br> 手數：0&#13;<br> 牌費：無&#13;<br> 行車里數：43,499km&#13;<br> 當年車價：$1,280,000&#13;<br> 二手叫價：$838,000&#13;<br> 車輛提供：恆聯車行（68388222）</p><p>法拉利456MGTA2+2座椅自動波編排</p><p>當年一款出色的2+2四座位超級跑車，難得本身重係有自動波編排，令駕駛變得無顧慮。此車勝在當今賣盤唔多，原車又有唔錯的保養，值得考慮。&#13;<br> &#13;<br> 製造及首次登記年份：1999年&#13;<br> 手數：2&#13;<br> 牌費：無&#13;<br> 行車里數：23,362km&#13;<br> 當年車價：$2,380,000&#13;<br> 二手叫價：$938,000&#13;<br> 車輛提供：世準汽車（90218842）</p><p>平治C32有齊TV四門轎跑</p><p>這部轎跑車勝在賣相跟同系C-Class相若，兼且重係四門設計，既有電天窗又有OnBoard的TV電視加埋重係原廠保養，有一定吸引力。&#13;<br> &#13;<br> 製造及首次登記年份：03/04年&#13;<br> 手數：0&#13;<br> 牌費：2006年1月&#13;<br> 行車里數：24,860km&#13;<br> 當年車價：$798,000&#13;<br> 二手叫價：$568,000（上會價）&#13;<br> 車輛提供：駿陞汽車（94867428）</p><p>凌志SC430開篷內備有超級音響</p><p>這部SC430屬新一代至豪華的開篷硬頂轎跑車，配套豪華之外，筆者最鍾情當中的一套超豪的音響組合，開篷爆機最啱。&#13;<br> &#13;<br> 製造及首次登記年份：2001年&#13;<br> 手數：0&#13;<br> 牌費：2005年10月&#13;<br> 行車里數：28,125km&#13;<br> 當年車價：$798,000&#13;<br> 二手叫價：$428,000&#13;<br> 車輛提供：偉柏汽車（90418898）</p><p>日產FairladyZ04年出0手數</p><p>呢部新版Fairlady跑車勝在有全套原廠皮椅包裝，重係未出牌的0手車，加上車身內外保養不俗，淑女Fans要留意喇！&#13;<br> &#13;<br> 製造及首次登記年份：2004年&#13;<br> 手數：0&#13;<br> 牌費：無&#13;<br> 行車里數：12,374km&#13;<br> 當年車價：$478,000&#13;<br> 二手叫價：$288,000&#13;<br> 車輛提供：金富堡汽車（92738800）</p></body></html>