<html><header><meta charset="utf-8"><title>家居博覽搶先睇：神奇玻璃一電通遮晒</title></header><body><h1>家居博覽搶先睇：神奇玻璃一電通遮晒</h1><p>已經搞到第三年的家居潮流博覽聽日開鑼，集合超過300個參展攤位，包括室內設計、影音、家電、燈飾等，啱晒需要一次過搜羅全屋家具用品的朋友。即使並非要大裝修，現場亦有唔少着數嘢值得一看，尤其是一直賣兩萬幾蚊一平方米嘅魔術玻璃，現在首度以半價發售。&#13;<br>&#13;<br>撰文：李韻樂&#13;<br>攝影：梁細權&#13;<br>模特兒：Zita</p><p>魔術玻璃一秒變樣</p><p>一㩒掣，看似普通的透明玻璃立即變成磨砂玻璃咁，認真神奇！呢項由美國發明的設計，原理係於玻璃之間夾了一層薄膜，通電後產生化學作用，即會變成奶白色。&#13;<br> 雖然此發明面世已有一段日子，但由於價錢貴（初推出時每平方米約售$30,000），暫見於商業用途居多，今次以接近半價推出市面。咁過癮，就算唔買，睇吓都好。</p><p>有乜好</p><p>1.活動牆壁&#13;<br> 近期家居設計極度流行使用玻璃代替石屎牆壁，魔術玻璃可做出靈活牆壁的間隔作用，一㩒掣即時變出私人空間。&#13;<br> &#13;<br> 2.遮光隔熱&#13;<br> 玻璃框通電後可以遮光，同時有隔熱用途，筆者親歷實驗，在「磨砂」狀態下室溫跌了3至5度，用於廳房的落地玻璃，唔錯！&#13;<br> &#13;<br> 價錢：$13,000-$14,000/平方米&#13;<br> 攤位：P10（新思維工程方案有限公司）</p><p>尋找着數攤位&#13;<br>&#13;<br>$89呎全屋家具套餐</p><p>新居入伙或裝修？全屋2房連客飯廳家具套餐，包括電視地櫃、茶几、鞋櫃、餐桌連椅、雙人床、衣櫃、書枱等等，每呎$89啱唔啱？現場還送出$500現金券可以即用。&#13;<br> 攤位：N16-N36	（正斗室內設計）</p><p>免費睇風水</p><p>請師傅返屋企睇風水，閒閒哋都要過千，今次會場請到柏天心師傅為大家免費睇家居風水，各位只須攜同家居圖則，柏師傅便會為大家解答各項家居風水問題，重可獲贈家居風水光碟一隻。&#13;<br> 攤位：N12（時福國際有限公司）</p><p>冷風機送收音機</p><p>Innotec嬌小玲瓏冷風機，三重過濾淨化空氣，設計省電，備遙控。</p><p>攤位：K07及K09（西進國際市務有限公司）</p><p>智能廁板送按摩花灑</p><p>韓國設計的Spalet智能廁板，有成20種功能，特備女性專用清潔系統，並可做出節奏震動的按摩水流，又可開啟溫暖坐板，保用兩年，更有7日免費試用，唔啱嘅話，原銀奉還！特價之餘，會送埋坐廁（包安裝），亦可揀按摩花灑，分別價值約$3,300。</p><p>攤位：H24（傲威潔具有限公司）</p><p>呢個攤位好矚目睇全球最高衣櫃&#13;<br></p><p>2004年被列入「健力士世界紀錄大全」，堪稱全球最高之衣櫃（高15呎），足有雙層巴士咁高。&#13;<br> 攤位：K02-K06（皇室實業有限公司）</p></body></html>