<html><header><meta charset="utf-8"><title>　　任志剛擺下問答擂台陣 - 李八方</title></header><body><h1>　　任志剛擺下問答擂台陣 - 李八方</h1><p>雖然已經立咗秋，但重想消吓暑尋找樂趣嘅讀者，不妨闖一闖金管局每年一度擺下嘅夏季問答擂台陣，考吓自己對本地金融事務嘅常識，睇吓能否攞到該局向三位優勝者送出嘅小禮物。&#13;<br> 金管局總裁任志剛喺專欄《觀點》度話，遊戲問題都係環繞該局日常工作，但有啲答案仍要動吓腦筋至諗得出。問題共八條，全部有三個選擇，八方睇過，可以講話易唔易，話難都算難，不過廣大讀者咁精明，相信必定一擊即中，詳情可以瀏覽吓金管局嘅網站：www.hkma.gov.hk。以下試舉三題，等看官破解。&#13;<br> 1.若外滙基金所有資產都換成壹圓硬幣，按每枚硬幣重七點一克（一公斤等於一千克）計，應該有幾重呢？&#13;<br> 2.截至去年底香港共有多少個人網上銀行帳戶？&#13;<br> 3.若將去年底所有流通五圓硬幣叠在一起，這叠硬幣該有幾高？係咪難過做四個蘋果嘅Sudoku呢！&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>