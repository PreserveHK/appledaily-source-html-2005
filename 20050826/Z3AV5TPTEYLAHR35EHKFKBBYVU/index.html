<html><header><meta charset="utf-8"><title>MOTOROLAV360隨街搵人打「芽」骹</title></header><body><h1>MOTOROLAV360隨街搵人打「芽」骹</h1><p>最近「摩記」發布咗一款V360，重搵咗杜汶澤做代言人；喺廣告入面，佢會親自演繹由「笑匠」進化成「至型猛男」嘅經過，意思就係將V360嘅主題「強化自己，進身多媒體」表現出嚟！&#13;<br>究竟阿澤似唔似大隻佬就不得而知，但係V360裏面有一項《MyBuddy》功能，的確同阿澤咁鍾意打「芽」骹嘅性格好相似！《MyBuddy》其實係內置JAVA軟件，只要用藍芽Search到其他「Buddy友」，咁就可以免入PinCode直接與陌生人Chat餐飽。最抵死之處，係你可以幫自己設定外貌、髮型同服飾，揀個靚仔啲嘅卡通人物代表自己，話唔定真係畀你識番個靚女！&#13;<br>《MyBuddy》係首次內置於手機嘅Chat軟件。據講，MOTOROLA日後大部份機種都更廣泛內置《MyBuddy》，到時候隨街都係「Buddy友」，咁就更普及喇！V360除咗Chat得，跟機重送張128MBTransFlash記憶卡畀你，如果唔夠用，重可以加錢換張現時最大嘅512MB卡，睇MPEG4、3GP電影，或聽MP3、M4A音樂實夠晒用！&#13;<br>&#13;<br>記者、攝影：陳國輝</p><p>規格：GSM三頻、26萬色彩芒、30萬像素鏡頭、藍芽立體聲技術、播放MP3&#13;<br> &#13;<br> MOTOROLA（25063888）</p></body></html>