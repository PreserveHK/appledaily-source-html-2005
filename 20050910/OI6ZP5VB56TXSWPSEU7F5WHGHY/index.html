<html><header><meta charset="utf-8"><title>PentaxOptioS55平賣$1,790　再送256MBSD卡</title></header><body><h1>PentaxOptioS55平賣$1,790　再送256MBSD卡</h1><p>旺角Sales話呢排AV場靜到飛起！儘管旅發局搞咗個百零蚊香港一日遊大陸團，但客質問題，都係旺丁唔旺財！&#13;<br>始終香港客先至係AV場嘅老主顧，最近中原電器嗰邊，有部PentaxOptioS55做冧價；500萬像素CCD、3倍光學變焦、2.5"大芒，一派潮玩薄機格局，加上用家口碑唔錯，街價普遍做緊$2,390，𠵱家香港全線中原電器會將S55機價下調至$1,790，激減$600！千零蚊玩到真CCD級嘅500萬像素，抵玩；此外筆者最愛S55行AA電，補充電源夠方便之餘，出機時又唔會俾人屈買多嚿電，Budget好預好多。&#13;<br>據知冧價S55貨量相當充足，揸住隔籬張優惠券去買重再送多256MBSD卡一張，都值成$230㗎！&#13;<br>&#13;<br>記者：朱崇德</p><p>Profile</p><p>感光元件：500萬像素CCD&#13;<br> 變焦：3×光學/2.6×數碼&#13;<br> 記憶體：SD卡（內建11MB）&#13;<br> 短片：AVI（320×240/30fps）&#13;<br> 顯示屏：2.5"（115,000像素）&#13;<br> 尺寸：89×59×28mm&#13;<br> 重量：135g&#13;<br> &#13;<br> 中原電器（23976768）&#13;<br> 地址：旺角西洋菜街南65號地下</p></body></html>