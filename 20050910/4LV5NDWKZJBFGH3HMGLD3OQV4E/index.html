<html><header><meta charset="utf-8"><title>郭秀雲斷韌帶照貪靚</title></header><body><h1>郭秀雲斷韌帶照貪靚</h1><p>郭錦恩和郭秀雲等前日在中環出席手袋品牌Lancel活動，郭秀雲左腳打了石膏，她透露兩周前與兒子及其同學到泰國玩，半夜在街頭錯踏石梯拗傷，腳掌韌帶斷裂。&#13;<br> 郭秀雲說：「返到酒店腫到豬蹄咁，重要坐輪椅上飛機，醫生話隻腳有三條主要韌帶，我斷咗兩條，要打兩個月石膏，復完得唔好會再斷過，最好休養一年。」郭秀雲謂缺乏耐性在家休息，如常逛街，她說：「沖涼都要單腳企，最大問題係我搵唔到啱高度嘅鞋，又襯唔到衫出街。」</p><p>自嘲胸似沙包</p><p>產後三個月的郭錦恩則忙於籌備話劇，新劇探討三十多歲的年輕媽媽，她說：「我𠵱家生完幾個，肚皮又鬆、波又墮，早排發夢重夢到自己個胸變咗沙包咁墮，不過瞓醒發覺原來未夠大做沙包。」&#13;<br> 採訪、攝影：DebbieLum</p></body></html>