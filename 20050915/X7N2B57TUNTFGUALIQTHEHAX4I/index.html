<html><header><meta charset="utf-8"><title>阿Sa賀ESPRIT新店狂拎毛巾</title></header><body><h1>阿Sa賀ESPRIT新店狂拎毛巾</h1><p>連鎖服裝店ESPRIT位於尖沙嘴美麗華商場的專門店重新裝修，昨日邀請Twins出席該店開幕禮。蔡卓妍（阿Sa）獲贊助服裝和日用品，她興奮表示今次可以盡情攞最愛的毛巾回家。</p><p>二人女子組合Twins的蔡卓妍和鍾欣桐（阿嬌）昨日在尖沙嘴美麗華商場，為重新裝修的ESPRIT專門店主持開幕儀式，並示範秋季便服，同場行騷的包括名模樂基兒和AmandaStrang等。&#13;<br> Twins表示今次不是以代言人身份出席活動，她們以嘉賓身份為該品牌宣傳，並獲贊助服裝和日用品。阿Sa笑說：「屋企都係用ESPRIT毛巾，今次可以攞好多返屋企。」</p><p>攞衫益埋屋企人</p><p>問阿Sa會否為男友鄭中基攞衫？她指贊助商只贊助女裝，並未有提供男裝贊助，阿Sa說：「我有攞畀媽咪着，但係冇男裝畀我哋，所以阿爸都冇份，惟有另外買畀佢，我重希望攞啲童裝畀細妹。」</p><p>擔心與草蜢比舞</p><p>Twins近日忙於為《星光熠熠耀保良》綵排勁歌熱舞，阿嬌說：「要同草蜢一齊跳，佢哋啲動作好快，而且好多動作同花款，佢哋都話難記，更何況係我哋。」&#13;<br> 此外，近日有巿民投訴鄭欣宜在迪士尼節目中扮演白雪公主而感到不安，Twins異口同聲為欣宜感到不值，阿Sa說：「大家要尊重人哋，我覺得佢幾sweet，我同佢傾過偈，佢係個好sweet嘅女仔。」阿嬌又說：「啲人係咪打電話去咁無聊？」&#13;<br> 採訪：KennethCheung&#13;<br> 攝影：MatthewLam</p></body></html>