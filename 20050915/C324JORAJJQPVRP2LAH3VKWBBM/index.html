<html><header><meta charset="utf-8"><title>343人投訴愛女肥肥扯火<br>杜汶澤嘲欣宜啱扮小矮人</title></header><body><h1>343人投訴愛女肥肥扯火<br>杜汶澤嘲欣宜啱扮小矮人</h1><p>肥姐沈殿霞愛女鄭欣宜日前扮白雪公主，為迪士尼開幕節目表演，截至昨日影視處共接獲三百四十三宗投訴。近日更有網民發起「反欣宜生存大聯盟」，又謂要遊行反對她扮公主，還有人作詞攻擊欣宜，連藝人杜汶澤都表示欣宜只適宜扮七個小矮人。前晚肥姐從加拿大返港，即時為愛女大反擊。</p><p>沈殿霞愛女、現年十八歲的鄭欣宜近日連番遭觀眾投訴，繼之前她在《兒歌金曲頒獎禮》節目中親吻吳卓羲、影視處截至昨日共接獲八十一宗投訴後，欣宜日前為香港迪士尼開幕節目扮演白雪公主，與七個小矮人載歌載舞，影視處截至昨日共收三百四十三宗投訴。</p><p>肥姐勞氣&#13;<br>「太早見醜陋嘅一面」</p><p>前晚肥姐坐着輪椅由加拿大返港，但未見欣宜相伴，問肥姐有否看到欣宜遭投訴的報道時她極速黑面，表示不會回應此事，然後又追問在場記者是哪間報館，要求收取名片才肯作答。&#13;<br> 及後肥姐回應愛女欣宜被投訴一事時，表現相當氣憤，她說：「我一早就知，你哋要幫我寫，善意嘅批評我一定接受，惡作劇同人身攻擊係唔會理會嘅。話我個女曳，工作態度差就話啫，佢工作態度好、準時、聽話又合作，又肯綵排，兩次都係咁。」問到欣宜有否為此不快，肥姐說：「唔值得唔開心，佢係細路仔，喺成長過程中太早見到人生醜陋嘅一面。」肥姐表示上次遭投訴時，也有與欣宜談及，但今次卻沒有，她說：「我費事影響佢學業，佢要專心讀書，我唔想影響佢心理唔正常呀。」</p><p>言詞涼薄&#13;<br>「男人見到真係好驚」</p><p>杜汶澤日前在主持商台《在晴朗的一天出發》時，亦談及欣宜扮演白雪公主，他狂笑說：「哈……真係好驚，男人見到真係好驚，我真係好驚，見到呢個香港迪士尼樂園嘅開幕慶祝晚會裏面，見到欣宜扮白雪公主呢，究竟𠵱家係TVB整蠱佢呀？定係欣宜整蠱大家呢？欣宜扮七個小矮人冇問題，又或者七個小矮人扮番欣宜亦都可以，咁你話欣宜扮白雪公主我真係接受唔到，我覺得重難頂過欣宜錫阿吳唱K（吳卓羲）喎！咁你話佢錫阿吳唱K我已經驚㗎啦，佢重扮晒白雪公主，叉起條腰咁。」此段聲帶更被聽眾輯錄成一檔案在網上流傳。</p><p>作歌攻擊&#13;<br>組織反欣宜大聯盟</p><p>而近日網上有人以欣宜照片及片段惡作劇，又有網友自稱是「反欣宜生存大聯盟」的人，不停在網上留言發表針對欣宜的言論，表示反對欣宜加入娛樂圈，言詞都涉及人身攻擊，相當涼薄，更有人要求發起「反欣宜扮白雪公主大遊行」。&#13;<br> 有網友則將《他約我去迪士尼》重新填詞，改成「欣宜版」，內容攻擊欣宜的身材及自信心，其中一段寫道：「收了幾吋腰？眼淚兩頭標，太胖會被人笑，甜夢是廿三吋……天天我為桌希（指吳卓羲），餐餐食樹皮，金曲今晚夜齊做對手戲。」另一段又道：「今晚我做個騷，家長要輔導，關燈看節目是會太恐怖，要變公主，此刻只想似天仙。」另外還有首歌叫《反欣宜之歌》，歌詞尖酸刻薄，看來欣宜要入娛圈，觀眾緣還有待加強。&#13;<br> 此外，有指李蘢怡會代替欣宜做修身堂代言人，張玉珊昨日在電話中說：「佢（指李蘢怡）話啫，我都冇講過。」對於欣宜扮白雪公主演出接獲投訴有上升趨勢，張玉珊力撐欣宜說：「我覺得係一小撮人玩嘢，我覺得欣宜幾有天份，佢扮乜都得，白雪公主都冇話限定邊個扮唔得，大家咪再話佢，欣宜都只係個細路女啫，我會永遠支佢。」&#13;<br> 採訪、攝影：曾小嘉</p></body></html>