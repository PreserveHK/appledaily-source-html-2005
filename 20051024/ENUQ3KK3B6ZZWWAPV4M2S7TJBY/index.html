<html><header><meta charset="utf-8"><title>基仔、Kenny老友鬼鬼闢不和　方力申唔領情</title></header><body><h1>基仔、Kenny老友鬼鬼闢不和　方力申唔領情</h1><p>屬金牌娛樂的古巨基和方力申與英皇的關智斌（Kenny）前晚在廣州演出音樂會時，在後台碰頭，有傳金牌與英皇不和，不許藝人合作合照，雖然三人有大方合照，但基仔與Kenny握手後，方力申卻婉拒與Kenny握手，致使二人笑得尷尬。</p><p>李克勤、古巨基、方力申、Kary、關智斌、鄭希怡（Yumiko）及新加坡唱作歌手林俊杰等前晚在廣州天河體育館演出「2005南方炫風演唱會」，當中以克勤、林俊杰及古巨基演出時反應最熱烈，Kary出場講普通話時顯得有點害怕，Yumiko唱《阿拉伯市場》咪嘴演出，事後Yumiko經理人Kitty表示她是以原聲音樂襯底，大會接受就沒有問題。</p><p>尷尬到標汗</p><p>近日有指英皇與金牌兩間公司因方力申與鍾欣桐分手而鬧不和，雙方並禁止旗下藝人合作或合照，但前晚屬金牌的基仔與英皇的Kenny在後台碰頭，二人玩得不亦樂乎又咬耳仔，更被要求與在旁的方力申及Kary合照，當Kenny與方力申站在中間時，Kenny欲拉基仔站在中間不果，後來基仔又與Kenny握手影相，當方力申也被要求與Kenny握手時，他顯得十分介意，並說：「唔使啦，大家咁熟。」來推卻，此時方力申與Kenny都笑得尷尬，Kenny更不停流汗。&#13;<br> 問Kenny是否想做和事老，他說：「點解做和事老？我唔覺有乜事，我交朋友冇門戶之見，唔分黨派，總之心地好就得。」Kenny謂他與基仔及方力申都相識很久，他說：「基仔重答應幫我監製歌，我會追瘦佢，我今日特登去買佢張碟，公司冇落呢啲無稽命令，我哋得閒會照傾電話。」</p><p>「唔使安慰我」</p><p>基仔更謂：「我哋煲粥煲三、四個鐘㗎。大家太敏感，我希望樂壇氣氛和平啲，我唔知件事來龍去脈，但我相信方力申為人，我見佢都好精神奕奕，一啲事都冇。」方力申則說：「唔使安慰我，一啲事都冇。」&#13;<br> 此外，李克勤表示昨早與譚詠麟開拍電影《左麟右李》，有傳阿倫初看劇本時感不滿而發脾氣，克勤說：「佢冇發脾氣好耐，連去數碼港都唔發脾氣，個劇本我睇第一稿時已覺得OK。」&#13;<br> 採訪、攝影：曾小嘉</p></body></html>