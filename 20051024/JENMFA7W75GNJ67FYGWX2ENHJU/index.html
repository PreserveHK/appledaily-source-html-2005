<html><header><meta charset="utf-8"><title>　　黃仁龍同馬英九有得揮 - 李八方</title></header><body><h1>　　黃仁龍同馬英九有得揮 - 李八方</h1><p>年少靚仔嘅黃仁龍熱爆全城，唔少出身低微者都以佢為偶像，八方前幾日坐的士，個司機哥哥一講到黃仁龍，就非常興奮，話自己都識得新司長，重講咗個香港故事畀八方聽。司機哥哥話自己細個時，成日同黃仁龍一齊喺虎豹別墅玩，當時好多日本遊客，佢同黃家嘅家境都唔好，於是趁機搵外快，一見到啲遊客嚟，主動幫人開車門，開完之後就同啲遊客講「OneDollar、OneDollar」！&#13;<br> 司機哥哥講嘅「黃仁龍」係同名同姓，定係新任司長，就有待八方查證。講開黃仁龍，唔少人都覺得佢有潛質做香港馬英九，因為九哥同佢一樣都學過法，九哥做完法務部長後就去選台北市長，𠵱家重做埋黨魁，大有機會做台灣總統。黃仁龍現在四十出頭，做完七年律政司司長都唔夠五十歲，到時做埋特首又有何難？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>