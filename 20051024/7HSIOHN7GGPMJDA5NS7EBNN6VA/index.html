<html><header><meta charset="utf-8"><title>　　馬仔亨請客已經開到四圍枱 - 李八方</title></header><body><h1>　　馬仔亨請客已經開到四圍枱 - 李八方</h1><p>八方上日寫過，馬時亨局長向六十位立法會議員發英雄帖，請晒佢哋去鯉魚門舊地方食海鮮，八方聽聞，已經有二十幾位議員回信話會去，加埋二十幾位官員，馬仔估，可以開到四圍枱，唔怪得鯉魚門啲海鮮酒家咁渴望馬仔到臨，做旺吓個市都好。&#13;<br> 今次馬仔請客，事緣佢同馬丁打賭，一賠十話金勞詹唔會去廣州，馬丁話會；最後馬丁贏咗，馬局長輸咗好多餐。&#13;<br> 馬局長呢輪好忙，因為煲呔主政唔准停，所以三司十一局都輪流有新嘢出台，馬仔同孫局長都有份參與領匯上市，𠵱家可以話係進入如火如荼嘅階段，今次taketwo，梗係不容有失，唐唐金睛火眼睇住，梁展文就密密做嘢，希望能夠光榮撤退啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>