<html><header><meta charset="utf-8"><title>同場加映：高低檔Desktop</title></header><body><h1>同場加映：高低檔Desktop</h1><p>M6500大風「筒」玩散熱&#13;<br>&#13;<br>除咗T8000w用咗水冷系統外，同場亦見到另一部M6500都特別注重散熱設計，打開機箱之後，就會見到處理器部份，好似用咗個大圓筒護住一樣，其實係用作幫助吸入冷空氣，提高散熱效率，同時，旁邊亦特別加多把風扇將熱氣吸走，呢個設計比一般機箱盲目咁放大量風扇散熱效率高得多，亦可減少噪音。&#13;<br>M6500內置硬件規格都屬高檔配備，由P4519K（3.06GHz）、512MB記憶體到250GB硬碟都係唔錯，加上顯示卡用RADEONX300SE，打機亦好有水準，另外當然唔少得雙層DVD燒錄機，方便製作DVD或作備份之用。</p><p>Profile：</p><p>P4519K（3.6GHz）、512MBDDR、250GB硬碟、多合一讀卡器、TV-Tuner卡、雙層DVD+/-RW&#13;<br> &#13;<br> $7,690（淨機）&#13;<br> $9,987（連17吋芒）&#13;<br> $10,987（連19吋芒）</p><p>MT5002抵玩兼靜音</p><p>MT5002屬於升級版Desktop，亦用上一個對流系統散熱，內置一個超靜11cm風扇將熱氣吸走，另外亦以抵玩功能齊作賣點，跟機配有《PowerCinema》軟件，可以直接用遙控操作到睇片、聽歌、電視及睇相等功能，內置TVTuner卡亦可錄影，使用160GB硬碟最長可錄足200小時節目。&#13;<br> &#13;<br> Profile：&#13;<br> P4519K（3.6GHz）、512MBDDR、160GB硬碟、多合一讀卡器、TV-Tuner卡、雙層DVD+/-RW&#13;<br> &#13;<br> $5,699(淨機）&#13;<br> $7,987（連17吋芒）&#13;<br> $8,987（連19吋芒）</p></body></html>