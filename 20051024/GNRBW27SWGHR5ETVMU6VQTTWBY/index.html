<html><header><meta charset="utf-8"><title>Stephy不值方力申俾人蝦</title></header><body><h1>Stephy不值方力申俾人蝦</h1><p>鄧麗欣（Stephy）、何韻詩、周麗淇（Niki）、吳日言及EO2等昨日到觀塘apm，出席推廣澳門旅遊業活動。近日再傳方力申與Stephy拍拖，Stephy對此感到十分煩厭，她說：「呢件事真係愈搞愈大、啲雜誌就愈作愈大，而嗰棵樹形關係圖就愈嚟愈多人，我想講如果我同佢有嘢，都唔會去滿布狗仔隊嘅百德新街行啦。」</p><p>善良過頭</p><p>問Stephy近日與方力申工作時，有否發覺方力申因有關報道感到不快，Stephy說：「佢又冇乜嘢，可能都係比較攰啦，不過佢個樣都係善良過頭，似係俾人蝦嗰啲。」最後Stephy笑謂不停被指與與方力申拍拖，證明觀眾喜歡他們以情侶檔演出。&#13;<br> 此外，何韻詩於台上求籤時被相士指將來最少有兩個小孩子，不過何韻詩指暫時未有心理準備。</p></body></html>