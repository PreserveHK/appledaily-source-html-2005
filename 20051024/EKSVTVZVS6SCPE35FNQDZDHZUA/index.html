<html><header><meta charset="utf-8"><title>緋聞男女時裝騷成焦點<br>秋生飛毛腿力誘范冰冰</title></header><body><h1>緋聞男女時裝騷成焦點<br>秋生飛毛腿力誘范冰冰</h1><p>曾傳緋聞的黃秋生和范冰冰前晚應英國品牌Daks邀請，在北京欣賞秋冬時裝騷。秋生穿蘇格蘭裙示人，露出一雙飛毛腿，與范冰冰同坐睇騷，期間有說有笑。　記者RitaLeung北京直擊</p><p>英國傳統格仔品牌Daks前晚在北京近郊汽車俱樂部舉行秋冬時裝騷，邀請黃秋生、內地藝人范冰冰、李小冉及夏雨等欣賞新裝，曾傳緋聞的秋生與范冰冰同坐，二人有說有笑，他更露出一雙飛毛腿。</p><p>冇膽着旗袍</p><p>秋生穿上藍色格仔大褸及蘇格蘭裙出現，他表示在酒店房間照到靚一靚才出門，問他有沒有打底？秋生說：「乜你哋問埋啲咁鹹濕嘅問題？應該畀番啲想像空間。」問秋生是否抄襲早前劉德華演出《翡翠歌星賀台慶》的蘇格蘭裙造型？他說：「抄到華仔就發達啦。」然後他說：「男人着裙冇乜特別，啲古希臘、古羅馬武士都係咁着㗎啦。」&#13;<br> 問秋生穿裙是否他的極限？他說：「都算係啦，好似旗袍我就點都唔敢着。」然後秋生誇口說自己穿七彩顏色最好看，他說：「我好受得五顏六色，唔係自己講，係啲朋友讚我嘅。」&#13;<br> 范冰冰一早表明要趕往拍戲，所以不接受訪問，豈料她離開時，司機不見蹤影，她惟有站在車旁做訪問。范冰冰被問到與秋生傳緋聞一事，她即說：「我們沒有緋聞，我們一直是好友。」&#13;<br> 此外，有份行騷的名模LisaS.表示十分喜歡北京，她說：「我要喺呢度做一個local北京人，重要趁○八奧運前，比班巴西模特兒更早嚟呢度賺錢。」</p><p>盛讚章子怡</p><p>LisaS.男友吳彥祖正與章子怡拍戲，她說：「我早前見過佢（指章子怡），佢好靚，同我講『Howareyou』時啲英語重有美國口音㖭。」記者指她因為是吳彥祖女友，章子怡才畀面，LisaS.則說：「我唔使要面，佢係bigpotato，我係smallpotato嚟。」</p></body></html>