<html><header><meta charset="utf-8"><title>元斌廣告情緣搬上擂台</title></header><body><h1>元斌廣告情緣搬上擂台</h1><p>韓國靚仔元斌早排同女星金泰希合演嘅手提電話廣告大受歡迎，聽聞韓國電視台有意安排佢哋喺十一月播出嘅新劇入面扮演情侶，元斌可能會喺劇入面飾演冧死女嘅型仔拳手。不過，元斌經理人就話因為元斌十一月尾就要入伍當兵，所以拍唔拍得成就要睇時間做人喇！</p></body></html>