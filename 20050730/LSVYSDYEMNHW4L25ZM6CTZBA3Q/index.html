<html><header><meta charset="utf-8"><title>　　林D9乜都頂到最後一刻 - 李八方</title></header><body><h1>　　林D9乜都頂到最後一刻 - 李八方</h1><p>政改呢壇嘢，已經由許仕仁肥龍接手，慶祝基本法頒布十五周年紀念電視節目，肥龍點可以唔亮相，所以噚日佢就同林D9，山長水遠入到TVB做嘉賓。&#13;<br> 肥龍雖然成場笑笑口，但就冇回應問題，梗係啦，佢知班記者一定問佢前日潛水去北京一日單嘢，究竟見咗邊個講咗乜？所以一頒完紀念品就匆匆離開，觀眾都未來得及認清佢個樣。反而留低嘅林D9就一直坐到尾，頂到最後一刻，重獲得身為評判嘅珠姐頒發紀念品。&#13;<br> 噚日一百位參賽者中，其中一位係自由黨區議員蔣世昌，可惜佢喺第二Round就俾人擯出局，都幾瘀。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>