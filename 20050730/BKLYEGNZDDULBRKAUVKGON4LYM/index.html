<html><header><meta charset="utf-8"><title>寵物花園：<br>辦公室巨兔跳跳跳肥到無纖腰</title></header><body><h1>寵物花園：<br>辦公室巨兔跳跳跳肥到無纖腰</h1><p>小力是一個喜歡吃零食、正餐食Double的普通OL，不排除不久有機會上電視，跟阿叻和家庭觀眾分享牠的成功瘦身故事。牠，其實是一隻胖胖的家兔，饞嘴的牠產後一直收不了身，遷怒於老公肥仔，但如無意外，肥仔會有一個鏡頭講一兩句打氣說話。只是革命尚未成功，小力仍須努力，欣宜做到的事，你都應該做得到！&#13;<br>&#13;<br>記者：邵超　攝影：周旭文</p><p>由細睇到「大」</p><p>家兔的尺寸本來就可以很巨型，但親眼看過小力的巨躉，衷心鼓勵牠展開纖體療程。主人Doris悄悄告訴小記，小力聽見「肥」字確實有所反應，奈何忍不了多少時間，又再飛身撲埋食物堆裏，營養特別高的BB糧更是牠的至愛。小記亦不排除牠有自暴自棄的想法，這種危險的思想正在磨蝕牠減肥的決心。</p><p>家變改變了小力</p><p>辦公室女郎經常坐多過運動，種下肥胖因子，Doris表示小力跟同胎生的肥仔和小雞，一出生已經有半隻手掌大，較一般初生兔仔大咗三分之一。先天不足後天為食，不努力KeepFit的牠結果真係超磅。「小力個子矮小，睇起來特別胖，即係又肥又矮啦。牠又為食，似阿媽腳仔幼，支撐成個身體特別辛苦，唔減唔得。牠產後一直收唔到身，從此嬲咗肥仔搞大佢個肚。」&#13;<br> 前文提及，小力跟肥仔、小雞係三胞胎，牠們四個月大時，肥仔就「衰十一」，害小力懷孕，近親相姦。可憐小力未老身先肥，從此對肥仔不瞅不睬，應該捉肥仔上寵物法庭（可惜無呢！）。</p><p>胖兔上班族</p><p>交代一下小力的背景，由於Doris把兔子養在辦公室，所以小力的家前舖後居，祖孫三代都是為Doris打工。爸爸朱古力、媽媽阿黑、哥哥暨丈夫肥仔、大妹小雞和細妹細細佬、大女白手和二女金毛，加埋異姓親戚糯米雞和堂妹Barbie和自己合共十兔，每天的工作就是吃東西和睡覺，放工就去做運動。如此優差真係邊度搵?!難怪小力的身形膨脹得如此快。&#13;<br> 一聽「放工啦」，十兔就如脫籠野兔四處走，擺下地雷陣，搞到老闆娘Doris早晚變身清潔阿嬸替牠們做善後工作。「每日都要放牠們出嚟，跑吓隻腳有力啲。每朝同夜晚，都要花個半小時清潔。小力最乖，牠會幫手照顧其他兔，幫其他兔沖涼（用脷舔），似足大家姐。有時叫牠唔使成日洗籠及廁所，但牠真係好鍾意做。」</p><p>辦公室爭寵風波</p><p>小人唔可以得罪，在兔仔世界都係一樣。Doris唔講真係唔知，兔仔外表良善，原來好鬼小氣，記仇最叻，有時重會影響牠的性格。爸爸朱古力是一個典型例子：「朱古力曾經被遺棄，初來甫到時，好驚被人再次遺棄，所以好嗲好乖任珍珠雞搓圓㩒扁。珍珠雞死後牠做咗大佬，新來的糯米雞就被牠打，次次打到血流披面。牠惡咗但仍然好驚出街，可能遺棄的事對牠傷害好深，所以記得好清楚，驚出街之後無得返屋企。牠又特別嗲，有次糯米雞被牠打得好傷，牠又睇唔過眼我哋照顧糯米雞，故意搞到自己病要我哋照顧，牠就覺得自己好重要。」施苦肉計，朱古力，你係得嘅！</p><p>小力家族譜</p></body></html>