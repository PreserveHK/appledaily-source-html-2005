<html><header><meta charset="utf-8"><title>無印首部黑魂版Discman</title></header><body><h1>無印首部黑魂版Discman</h1><p>香港人真係幾愛「無印」嘢，設計簡約、產品又重質量！如果你都係Fans之一，就要留意以下呢部黑魂Discman，據店內Sales講，呢部係「無印」首部CDDiscman！&#13;<br>設計都係玩簡約，一個全黑四方盒，如果唔睇佢機側幾個按鍵，真係估唔到佢係一部Discman！功能都算齊料，完全玩齊AudioCD同MP3CD，不過最強係佢嘅播放時間，4粒3A電就可以玩到20小時（MP3更勁上30小時！），不過較唔鍾意佢將電池盒收藏喺CD盤之下，換電感覺稍為不便。此外，跟機重會有一個型仔線控，水貨返得嚟都唔預佢會有中文顯示，但測試時發現佢有英文歌名，同電量提示，都叫有個交代。&#13;<br>&#13;<br>記者：陳國輝</p><p>Profile&#13;<br> 音樂格式：CD-R、CD-RW、MP3CD&#13;<br> 體積：125×19×142mm&#13;<br> 重量：240g&#13;<br> 電池：4粒3A電&#13;<br> 連續播放：20小時(CD)/30小時(MP3)&#13;<br> &#13;<br> JCShop（31022783）&#13;<br> 地址：銅鑼灣時代廣場833號舖</p></body></html>