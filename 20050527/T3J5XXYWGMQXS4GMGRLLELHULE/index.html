<html><header><meta charset="utf-8"><title>全球首間專門店由頭到腳Kitty姐上身</title></header><body><h1>全球首間專門店由頭到腳Kitty姐上身</h1><p>童裝HelloKitty見得多，不過由今日開始，大人Fans都同樣可以擁有自己的HelloKitty服飾，原因係日本HelloKitty破天荒推出一個叫KI*LA*RA的時裝品牌，並喺香港成立全球首間專售HelloKitty服飾的專門店，一系列由頭到腳的少女服飾，Sell的當然係Cutie日式少女服，而且既有閃的PartyLook又有舒服的Homewear，等你日夜都着上身！&#13;<br>&#13;<br>記者：胡卓琳&#13;<br>攝影：陳智良&#13;<br>Model：Vibeke@Starzpeople&#13;<br>MakeUp：ClaudyYuen@AtomicAttack&#13;<br>Hair：Jacky@AtomicAttack</p><p>HappyKI*LA*RA</p><p>今次HelloKitty殺入香港，品牌名稱起名為KI*LA*RA。KI*LA*RA係一個日文發音，象徵着閃亮，就好似天上的星星發出閃爍的光芒。首輪推出概念以「LifeWithPretty&amp;LifeWithHappyTime」，目的是給予客人親切同開心的感覺。店內有不同種類的服飾出售，包括Tee、牛仔褲、裙、鞋、手袋、飾物等等。</p><p>閃爆PartyLook&#13;<br></p><p>又唔係話去Ball盛裝Party咁誇張，呢個專為CasualParty而設的系列叫「KiraKiraKitty」，服飾多會加有閃的元素，例如珠片或閃石等，顏色則會較為鮮豔，着住去Party都幾Sharp。</p><p>舒適HomeWear&#13;<br></p><p>叫得做HomeWear即係屋企都着的服飾，呢個系列叫「SiestaKitty」，而服飾設計就以舒適為主，顏色就大部份都係粉色系列，Fans直情就可以將Kitty日夜都着上身。</p><p>悠閒CasualLook&#13;<br></p><p>CasualLook個名叫「WalkingKitty」，意思係日常穿着的便服，服飾就包括有Tee、背心、牛仔褲等等，全部均以簡單易襯的款式為主，最啱不同Mix&amp;Match的配搭。</p><p>Cutie配飾&#13;<br></p><p>除咗一系列服飾以外，KI*LA*RA重有好多其他配飾，手袋、Accessories等，全部都勁有睇頭。</p><p>專門店開幕Twins撐場</p><p>KI*LA*RA首間專門店開幕，專誠請咗Twins出席舖頭的開幕典禮，兩位更加着住KI*LA*RA特別版的服飾出席。香港朗豪坊首間專門店以後，KI*LA*RA將進軍台灣及於沙田連城廣場開設第二間專門店，Fans請留意！</p><p>售賣點：&#13;<br> KI*LA*RA（34228600）&#13;<br> 旺角朗豪坊L3－20號舖</p></body></html>