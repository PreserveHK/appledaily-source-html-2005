<html><header><meta charset="utf-8"><title>Juno孖師妹未撼Twins先內訌爭黑武士</title></header><body><h1>Juno孖師妹未撼Twins先內訌爭黑武士</h1><p>麥浚龍師妹、新晉組合Krusty已密鑼緊鼓籌備新唱片，希望成績能像Twins般理想。Krusty兩位成員張詠恩和活己嵐雖然相識只半年，但感情已十分要好，更誓言永不拆夥。不過日前她們到玩具店買玩具時，卻為加大碼黑武士頭盔爭崩頭。</p><p>由Boy'Z成員Steven姊姊張詠恩（Jan）和活己嵐（Chucky）組成的新女子組合Krusty，簽約SillyThing，成為麥浚龍的師妹。最近二人積極為新唱片錄音，談到今年樂壇新人湧現，她們均表示不會跟別人比較，只會做好自己，希望觀眾慢慢地接受她們。</p><p>誓言不拆夥</p><p>Krusty又異口同聲希望能有前輩Twins般的成績，她們說：「其實好多前輩歌手都好值得我哋學習，但我哋希望可以好似Twins咁受歡迎，有好多fans。」&#13;<br> Krusty坦言現在已感到很大壓力，但大家有信心能共度難關，Jan更誓言永不拆夥，實行齊上齊落。Jan說：「我哋真係好合拍㗎，識咗半年，大家慢慢發現有好多共同嗜好，就好似食嘢咁，不過性格就一動一靜，但可以互補不足嘛，總之我哋一定會齊上齊落，唔會拆夥，因為我哋好似姊妹咁。」</p><p>大玩激光劍</p><p>最近「星戰熱潮」再現，兩位好姊妹日前到玩具店選購玩具時，大玩激光劍之餘，更對加大碼黑武士頭盔很感興趣，更像小孩般爭着跟頭盔合照。原來兩姝均喜愛儲玩具，Chucky說：「阿Jan鍾意星戰玩具，我就鍾意多少少，好似HelloKitty同Blythe。我好想帶B女周街影相，又好鍾意幫佢哋換靚衫，𠵱家好想買一個大嘅B女呀！」&#13;<br> 採訪：王連連　攝影：陳偉權&#13;<br> 化妝：AC.Donkey&#13;<br> 髮型：Geminie@IIColpo&#13;<br> 場地提供：玩具反斗城</p></body></html>