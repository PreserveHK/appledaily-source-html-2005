<html><header><meta charset="utf-8"><title>隨身燒CP300直燒DVD數碼相簿</title></header><body><h1>隨身燒CP300直燒DVD數碼相簿</h1><p>最近腦場返咗隻台灣Apacer隨身燒CP300，除咗可以經USB直駁電腦做DVD光碟燒錄機外；佢重非常搶眼地加入數碼相簿功能，機身配置有MicroDrive、CF、MS、MSDuo、SM、MMC、SD、MiniSD及MSPro等多合一記憶卡插口，可以直接將記憶卡內數碼相片，直燒為CD-R/RW、DVD±R/RW光碟作備份，不過更具安全感者，是機面配置有1.5"LCD顯示屏，除咗可作一般介面處理顯示外，重可以用嚟Check相，雖然解像度就低啲，不過燒唔燒到都可以「一眼睇到」，特別有安全感！此外機身重配置有AVOut功能，駁電視睇數碼相SlideShow、甚至播DVD電影做數碼娛樂中心，亦一樣冇問題！&#13;<br>其他附加功能，CP300支援PictBridge打印技術，只要經USB接線直駁打印機，就馬上可以打印出心愛相片，真係一物多用！咁多嘢玩，可能大家會關心到佢嘅電源問題，據代理表示，CP300每次充電後，可連續燒錄20張512MB的記憶卡，真係好厲害。&#13;<br>&#13;<br>記者：朱崇德&#13;<br>Mustang（27210066）</p></body></html>