<html><header><meta charset="utf-8"><title>　　小賭王披甲上陣 - 李八方</title></header><body><h1>　　小賭王披甲上陣 - 李八方</h1><p>《鴻福堂盃公益金慈善足球王》噚日繼續喺尖沙嘴海運大廈SportX舉行，選出八支隊伍，聯同前日出線嘅八隊，晉身十六強淘汰賽。&#13;<br> 呢個活動旨在推動本地足運，為全港首個嘅商場舉行嘅工商團體足球比賽，並為公益金籌款，所以獲得各機構鼎力支持。唔少公司高層，為過足球癮，更親自披甲上陣，其中包括《新濠國際》董事總經理何猷龍（圖），佢踢足三場初賽，重入咗一球，協助球隊以兩勝一負成績晉身十六強。小賭王接受新城財經台訪問時話，有信心球隊會愈踢愈出色，甚至有機會捧盃。&#13;<br> 新城電台提供圖片&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>