<html><header><meta charset="utf-8"><title>Viann童顏索女</title></header><body><h1>Viann童顏索女</h1><p>現年二十五歲的Roadshow主持梁慧嘉（Viann）被譽為童顏索女，她遺傳母親的嫩白肌膚，加上平日不酒不煙不嗜辣，又持之以恒細心護理，故她對肌膚頗滿意，但對身材評價則大叫「唔好」。&#13;<br> 對於保養童顏妙法，Viann日前在跑馬地接受訪問時說：「我落妝都搞四次，好驚起黑頭㗎，一起油脂粒就愈唧愈大，一唧就弊，一定要保持塊臉好乾淨。保濕產品都有用，會用啲水份多同creamy啲嘅護膚品，做吓mask咁，我唔食煙、唔飲酒、唔食刺激性嘅嘢，一個月做一次身體磨砂，捽吓老泥，感覺會乾淨啲，皮膚都叫做見得吓人，OK啦！」</p><p>想試豐胸</p><p>不過講到身材，Viann想也不想已大呼不滿意說：「唔好呀！應大嘅地方唔大，應細嘅地方唔細，我瘦得唔靚，瘦到冇嘢睇嘅。嗰啲豐胸產品唔知真定假，其實就好想試，但驚豐咗都唔得就唔知點算啦。」&#13;<br> 梁慧嘉（Viann）&#13;<br> 年齡：25&#13;<br> 三圍：33、24、35&#13;<br> 身高：5呎6吋&#13;<br> 體重：105磅&#13;<br> 學歷：理工大學物理治療系畢業&#13;<br> 入行經過：○三年經友人介紹擔任Roadshow主持，同年簽約林建岳旗下紅館經理人公司，至去年跳槽Joystar經理人公司。&#13;<br> 演出：主持RoadShow、亞視賽馬節目《馬上全接觸》及寰宇購物台節目《玄人窩》。曾推出EP唱片《學聯動感JumpJumpJump》&#13;<br> 電影：《心寒》、《黑白森林》、《同居密友》、《絕世好賓》及《重案黐孖Gun》等。&#13;<br> 採訪：朱倬誼&#13;<br> 攝影：陳志嵐&#13;<br> 髮型：LingChow@SalonIde&#13;<br> 服裝：Supernova</p></body></html>