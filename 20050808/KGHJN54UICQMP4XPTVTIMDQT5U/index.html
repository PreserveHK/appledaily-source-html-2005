<html><header><meta charset="utf-8"><title>相約Kawaii鑽研廚藝<br>黃囗瑩學整餅嫁個好老公</title></header><body><h1>相約Kawaii鑽研廚藝<br>黃囗瑩學整餅嫁個好老公</h1><p>黃囗瑩與Kawaii最近結伴到烹飪學校學做蛋糕，囗瑩學整蛋糕除了因為好友Kawaii打算開食店去偷師外，更主要原因是若學得一身好廚藝的話，將來搵老公便多了一樣優點。</p><p>黃囗瑩與好友Kawaii最近齊齊學做蛋糕，日前在銅鑼灣上烹飪課，成功炮製了一個拿破崙蛋糕，二人急不及待將製成品拿給朋友試味，結果反應奇佳，而Kawaii正計劃開設甜品cafe店，金已瑩希望將來有機會把親手做的蛋糕放在Kawaii的店舖中寄賣。</p><p>大力拍打酥皮</p><p>在學整拿破崙蛋糕過程中，老師先教囗瑩學做酥皮，要她用壓麵粉的木棒大力拍打酥皮，將酥皮當成她最憎恨的人一樣大力拍下去，一方面可以發洩情緒，另一方面酥皮會更酥脆。囗瑩說：「我覺得咁去做酥皮好搞笑，但突然間又諗唔到憎邊個人，要好大力咁拍落去，但當係發洩情緒嘅話都唔錯。」</p><p>想學整龍鬚糖</p><p>原來囗瑩學整蛋糕的其中一個原因是有助將來覓對象，囗瑩說：「呢排開完劇有時間，咪學國語、韓文同整蛋糕，學多門手藝都好，除咗我鍾意煮嘢食之外，我覺得廚藝好，將來嫁人都好好多，基本上我煮中國菜已經好叻，好有呢方面天份，我只係學咗三堂整蛋糕，我啲朋友食過重以為喺舖頭買，𠵱家上堂又可以學中式點心，遲啲我想學整龍鬚糖，因為我好鍾意食。」&#13;<br> 除了拿破崙蛋糕外，芝士蛋糕亦是她的至愛，不過由於囗瑩擔任了纖體代言人，這段時間需要注意飲食，所以製成品只可以送給朋友品嘗，囗瑩笑說：「不過老師整完個蛋糕後，會分畀大家試味，咁就有藉口食兩啖過口癮。」&#13;<br> 採訪、攝影：魯萍</p></body></html>