<html><header><meta charset="utf-8"><title>愛心大使手記：送文具贈學童迎新學年</title></header><body><h1>愛心大使手記：送文具贈學童迎新學年</h1><p>眨吓眼暑假已經過咗一半，唔少家貧嘅家長同大使呻，莫講話冇錢畀仔女參加暑期活動，連為仔女買開學用品嘅錢都要周圍問朋友借，部份綜援家庭同大使講，社會福利署雖然有發放津貼畀佢哋仔女買新學年嘅書簿同校服，但想有多餘錢再買啲文具就好困難。</p><p>歡迎孩童提出申請</p><p>為咗減輕貧窮家庭喺仔女開學上嘅經濟壓力，蘋果日報慈善基金「童夢成真」行動每年會預備一個滿載開學文具嘅禮物包，送畀弱勢家庭嘅細路，應付上學需要，當中包括鉛筆、間尺、筆盒、文件夾及單行簿等。舊年，六歲升讀小一嘅豆豆，便喜獲贈一套粉紅色嘅卡通文具套裝，開心不已。&#13;<br> 大使呼籲凡有興趣索取開學文具嘅孩童，可向蘋果基金提出申請，數量有限，先到先得。&#13;<br> 基金接獲申請後會進行甄選，經審核符合資格後，將盡快安排送畀大家，另善長亦可透過捐款支持，查詢詳情，請致電暖流熱線：29908688。&#13;<br> 「童夢成真」專戶捐款編號：C0121&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com</p></body></html>