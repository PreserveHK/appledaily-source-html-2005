<html><header><meta charset="utf-8"><title>旗下纖體之星桃花旺<br>張玉珊准欣宜拍拖禁大肚</title></header><body><h1>旗下纖體之星桃花旺<br>張玉珊准欣宜拍拖禁大肚</h1><p>張玉珊前日在蘭桂坊睇時裝騷，對於欣宜被雜誌影到當街抽煙，張玉珊笑言當時心想「欣宜實俾媽咪打死」，後來知她誠心悔改戒煙才放心，並指欣宜拍拖亦屬正常。張玉珊指與纖體代言人簽約時，只訂下規條不許服食違禁藥物及懷孕。</p><p>張玉珊和周倩圯前日結伴在中環蘭桂坊欣賞TsumoriChisato秋冬時裝騷，問張玉珊對旗下纖體代言人鄭欣宜被雜誌影到當街抽煙的相片有何看法，她說：「我一睇雜誌就諗『欣宜呢次實俾阿媽打死』，我都唔敢打畀肥姐，後來聽公司啲營養師講，知道欣宜已經好乖交出火機同煙灰缸，誠心悔改戒煙先至冇乜事。」</p><p>新裝富童話色彩</p><p>至於欣宜拍拖，張玉珊則說：「拍拖好正常啫，佢十八歲先拍拖算遲啦。」她又沾沾自喜說：「我啲代言人呢排好旺呀，欣宜同李蘢怡都上頭條。」張玉珊不反對代言人拍拖，那麼有甚麼是不准做的？她說：「只有兩樣，服食違禁藥物同大肚就唔得啦。」&#13;<br> 此外，代理TsumoriChisato的時裝店I.T老闆沈嘉偉前日亦有在場打點，新作延續品牌的成功特色，充滿色彩及圖案，這個系列糅合波希米亞及拉丁美洲的民族風情，將傳統印第安毛氈設計成斗篷模樣，並以蘑菇、飛馬、星星、白雲及貓頭鷹圖案，配合橙、紅、彩藍等顏色，濃濃童話及少女色彩。&#13;<br> 採訪：RitaLeung　攝影：IpKwanHoi</p></body></html>