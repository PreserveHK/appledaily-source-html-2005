<html><header><meta charset="utf-8"><title>胡杏兒鐵嘴雞大受歡迎</title></header><body><h1>胡杏兒鐵嘴雞大受歡迎</h1><p>胡杏兒（左）前晚喺中環威靈頓街嘅一間日式家居店，為無綫即將播出嘅日劇《大奧》拍攝片頭花絮，其間見佢對住鏡頭摸吓啲家品，又介紹吓傳統和服，表現頭頭是道。由於杏兒主演嘅《我的野蠻奶奶》收視好，令佢人氣勁升，所以收工時被唔少途人攞簽名同合照，睇嚟呢位「鐵嘴雞」都真係幾受歡迎。</p></body></html>