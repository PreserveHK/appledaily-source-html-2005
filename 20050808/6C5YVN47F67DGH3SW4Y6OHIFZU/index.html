<html><header><meta charset="utf-8"><title>汽車專題：<br>愛劈RX-8莫醫生妙手狠心</title></header><body><h1>汽車專題：<br>愛劈RX-8莫醫生妙手狠心</h1><p>今次訪問了腫瘤科莫醫生，令我感覺到每一架車、每一個人也有很多面。正如他現役愛驅萬事得RX-8，4門4座無B柱，合乎家庭需要之外，配備250ps雙轉子引擎的RX-8，不論速度同操控都達一流水準，狂踩7000至9000轉，曾跑越無數路上對手。從他的好勝心、鬥車經驗，我感受到這位醫生在工作上一定會係妙手仁心，但一講到車，用妙手狠心來形容都不為過罷！&#13;<br>&#13;<br>記者：戴維浩&#13;<br>攝影：陳陶鈞</p><p>首批抵港行貨</p><p>先開前門，再開後門，RX-8就是這樣有性格，開合、乘坐必要按部就班，小心翼翼。一頭竄進座艙，我和攝影師的乘坐空間剛好足夠而已，莫醫生話：&#13;<br> 「兩個男人前後坐，係迫啲㗎喇！」&#13;<br> 後座底部係油缸，車頂極低，中央車軸凸出，乘坐空間有限。&#13;<br> 「對於當時一個啱啱離咗婚，又要湊住兩個細路嘅男人，佢係一個非常好嘅選擇。」&#13;<br> 任職腫瘤科的莫醫生以前都用開Sedan、SUV，通通賣掉後，就專心一意買跑車。&#13;<br> 「跑車通常都係兩門嘅，載住兩個小朋友出入唔多方便。朋友介紹，只有呢架係有4門4個位。2003年10月買入，應該係首批到港嘅行貨車。」</p><p>行逾3萬公里嘅「新車」</p><p>環看車廂四周，簇新至一塵不染，車內無任何擺設、個人裝飾，中軸上只有紙巾盒而已，不禁打趣道：&#13;<br> 「醫生，你部新車嚟㗎？」&#13;<br> 「都行咗3萬幾公里，重新咩?!」他笑說。&#13;<br> 醫生個人講究efficient，就連紙巾盒都不太願意放入車廂，不過有時卻需要用，實非意願。&#13;<br> 「就算係油站送畀我嘅紙巾，我都唔想放，恨不得揼咗佢，總之，我就好討厭紙巾啦！」</p><p>3波開始見真章</p><p>1檔開車，雙轉子引擎（2-RotaryEngine）傳來低鳴，出大路，飛快躍升2、3檔。&#13;<br> 「部車1波有Lagging（遲緩），上到3波先會發力！」&#13;<br> 13BRENESIS雙轉子引擎精采之處，在於高轉輸出非凡，早段轉速攀升還算順滑，扭力略嫌微弱，中段部份3、4波，踩油指向7000轉，始見跑車真章。</p><p>送子女返學做熱身</p><p>一路上大埔公路，250ps雙轉子引擎，與6前速手波合作無間。醫生周日例牌路線，大埔公路出吐露港，送女兒往上水學騎馬，沿路直而少彎，勁好飆！要不然送兒子往赤柱寄宿學校，淺水灣道、大潭道彎多路窄，又是一練身手的好機會。不過這兩轉只是熱身，每當孩子離開後，好動的爸爸便會露出車手本色。&#13;<br> 試問一部紅色RX-8怎會不招惹其他好鬥之士？</p><p>被撩鬥車一定赴約</p><p>「我都俾好多GTR撩過！鬥車？點會唔鬥？」&#13;<br> 大如GTR、靈巧如MiniCooper，莫醫生一概不放過！某日，一出獅子山隧道，鮮黃色MiniCooper作出挑釁，切線，爬頭。醫生就話：&#13;<br> 「一於踩油追，唔爬頭，唔罷休！」&#13;<br> Mini靈巧，穿梭車群中，縱使RX-8力氣更大，亦佔不上絕對優勢。到了沙田出口，直至馬場一段直路，醫生一連串動作，推3檔，離合器半放，狂踩7000轉，半秒才放離合器，再踩油，5秒內，勝負立分。不過這種鬥車心態，實在不敢苟同，此時此刻問自己，究竟係筆者心態老了，抑或這位好動爸爸還未長大？</p><p>肌肉型車頭「好靚」</p><p>到了馬場會所，邊談邊拍照，醫生對於車身造型滿意，似乎男人應有的車應該如此。&#13;<br> 「車頭係Muscular嘅，其他地方相當協調，原裝車已經好靚！」&#13;<br> 車側散熱口仍加了側鰓，因為出車時已經有，心態完全係「用得唔好嘥！」。不足之處，來自車尾。&#13;<br> 「個尾翼比較『鬼祟』，原廠有個加大碼嘅就得體好多！最唔滿意就係個尾廂，睇車時又話可以放得落兩個高爾夫球袋，點知放1個都係僅僅夠！」&#13;<br> 幸好，長期後座乘客女兒沒有傳來不滿之聲，後座具安全感，長途車更有愜意，畢竟，一部高性能跑車好壞，並不是取決於後座意見罷！</p><p>開車門要有次序</p><p>車內絕對簡約</p><p>MazdaRX-8Specifications</p><p>引擎：654cc×2轉子&#13;<br> 馬力：250ps/8500rpm&#13;<br> 扭力：22kgm/5500rpm&#13;<br> 傳動：6前速手波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟&#13;<br> 輪胎：225/45R18&#13;<br> 尺碼：4430×1770×1340mm&#13;<br> 軸距：2700mm&#13;<br> 車重：1310kg&#13;<br> 0-100km/h：6.8秒&#13;<br> 極速：250km/h&#13;<br> 車價：$428,000&#13;<br> 查詢：28931112（萬事得汽車）</p></body></html>