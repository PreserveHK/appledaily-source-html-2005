<html><header><meta charset="utf-8"><title>食雪糕換多啦A夢</title></header><body><h1>食雪糕換多啦A夢</h1><p>香港人鍾意炒賣，收藏品絕對係必炒對象之一，所以唔少公司時不時都推出啲珍藏限量版嘅嘢，等大家搶購一番。&#13;<br> 電訊商PEOPLES，就睇中近期「叮噹」熱潮，同OK便利店合作，推出全港首張「多啦A夢電影珍藏版儲值卡套裝」，今個禮拜三起，去到全線任何一間OK便利店，購買指定嘅雪糕，就可以加錢換得到。其他電訊商，唔知又有乜嘢招數反擊呢？</p></body></html>