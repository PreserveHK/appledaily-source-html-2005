<html><header><meta charset="utf-8"><title>羅嘉良K場尋歡得啖笑</title></header><body><h1>羅嘉良K場尋歡得啖笑</h1><p>日前有周刊話唔少男星曾喺內地橫店影城嘅K場尋歡，呢段報道重刊登咗羅嘉良（左）、張家輝（右）同陳小春等男藝人嘅相片。&#13;<br> 噚日嘉良做電台錄音訪問時話呢件事得啖笑，因為報道只係影咗一啲唔識嘅人嫖妓，佢覺得記者又唔係公安，做乜走去放蛇？佢重話𠵱家同律師商量中，考慮緊會唔會採取法律行動。</p></body></html>