<html><header><meta charset="utf-8"><title>瑞力張承勷做咗快閃黨</title></header><body><h1>瑞力張承勷做咗快閃黨</h1><p>金手指陳國強控制嘅瑞力，講完入股三色台SuperSun之後，一直冇動靜，為咗呢單收購，噚日開股東會，結果順利通過。&#13;<br> 蘭西好想知道佢哋點解睇得咁好，等咗足足一粒鐘，終於見到久違嘅董事總經理張承勷出場，畀大家影相，以為佢會坐低講幾句，點知佢轉身就走，一路行一路話「欠你一個人情，下次先講。」做法同入股一樣，莫名其妙。</p></body></html>