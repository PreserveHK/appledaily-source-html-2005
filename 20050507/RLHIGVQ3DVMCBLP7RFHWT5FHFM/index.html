<html><header><meta charset="utf-8"><title>基斯德加繼續火拼豬籠入水</title></header><body><h1>基斯德加繼續火拼豬籠入水</h1><p>黑人影星基斯德加（ChrisTucker）自從同成龍拍完《火拼時速2》之後，都成四年冇拍過戲，最近佢以四千萬美元（約三億一千二百萬港元）嘅片酬，簽約演出《火拼時速3》，再同成龍及導演畢維納（BrettRatner）一齊合作，聽講基斯除咗片酬外，喺拍片時有得收日薪，上映之後重有二十巴仙分紅，難怪佢冇戲拍都唔使憂啦！</p></body></html>