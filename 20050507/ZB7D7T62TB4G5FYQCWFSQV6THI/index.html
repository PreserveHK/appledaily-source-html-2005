<html><header><meta charset="utf-8"><title>短線遊：<br>廣州過母親節食住蛋散睇大戲</title></header><body><h1>短線遊：<br>廣州過母親節食住蛋散睇大戲</h1><p>香港過母親節，例牌飲茶食飯，似乎無乜新意，今年想特別少少，不如試吓北上廣州，廣州流行下午茶有大戲睇，再參觀粵劇發祥地八和會館，再到正牌黃大仙祠上香祈求身體健康，晚上在荔灣湖上坐艇仔食正宗艇仔粥，行程豐富，一定可以逗得老媽鬼咁開心。&#13;<br>&#13;<br>記者：張逸濠&#13;<br>攝影：陳星星&#13;<br>Models：Christy、Yvonne（煉星堂）&#13;<br>鳴謝：嘉遊旅運有限公司</p><p>阿媽實鍾意</p><p>百年酒樓聽戲歎茶</p><p>竹升妹Yvonne自細去加拿大留學，學成歸來第一年同媽咪過母親節，想有一點新意，於是請教得閒就北上的友人，馬上度個靚行程，令阿媽可以過一個開心母親節。&#13;<br> 母親節同阿媽歎茶係例行公事，第一站就去有101年歷史的雲香酒樓，這裏聽曲已有近百年歷史，只係文革時期暫停過，廣州人有謂「廣州變，雲香聽曲不變」，他們會請一些資深劇團在下午茶時段唱戲，每個都有一定造詣，更可吃到一些精美點心，所以星期一至日2:30pm-5:00pm都座無虛席，曲藝茶位每位?2.5。所有點心下午茶時段?3.5。&#13;<br> &#13;<br> 雲香酒樓&#13;<br> 地址：廣州市東華東路342號&#13;<br> 電話：（86）20-87776807&#13;<br> 時間：6:30am-12:30am&#13;<br> 交通：乘3號公共汽車置地大廈附近下車?2，或東山口地鐵站轉的士直達約?10</p><p>懷念老倌錄音過戲癮</p><p>八和會館前身「吉慶公所」，於光緒十年（1884）建成，1937年被日本飛機炸毀，1945年由當時著名粵劇表演家薛覺先、馬師曾、關德興等籌資興建，並由馬師曾親筆題名「廣東省八和聯誼會」。2003年八和會館在荔灣區政府的支援下，籌集資金重新修葺裝飾後開放成景點，會館至今仍對海內外粵劇界有很強的凝聚力。&#13;<br> 這裏有租場唱戲及錄音服務，如果老媽鍾意唱曲，替她錄幾首金曲，再拍隻VCD紀念都得。?800至?1,000可租三樓錄音室錄音4小時，包8個樂師。&#13;<br> &#13;<br> 八和會館&#13;<br> 地址：廣州恩寧路177號&#13;<br> 電話：（86）20-81701877&#13;<br> 時間：不定，參觀前要預約&#13;<br> 交通：乘3號公共汽恩寧路陶陶居附近下車?2，或長壽路地鐵站轉的士直達約?7&#13;<br> 備註：中國鐵路之父詹天佑故居重建全新開放，在八和會館對面的不遠處，可以順道參觀一下。</p><p>正版黃大仙祠祈福</p><p>原來正版的黃大仙在廣州，香港的是1915年主持人梁仁庵道長攜黃大仙的畫像、靈籤和藥籤到香港，於1921年建成香港黃大仙祠，在香港即使你信不信，有求必應的黃大仙無人不識。廣州黃大仙祠始建於清代己亥年（1899），1910年代遭受戰亂破壞，97年重建，99年2月6日重新開放，如果老媽是黃大仙的信徒，一定要帶她來走一轉上香祈福。&#13;<br> &#13;<br> 廣州黃大仙祠&#13;<br> 地址：廣州芳村區薌祠路1號黃大仙祠&#13;<br> 電話：（86）20-81560417　時間：8:00am-5:30pm&#13;<br> 交通：地鐵芳村站D出口（東北路入百花路），公交車55、65、74、75、207、222及823路車在大策站下車。公交車69、81、193在黃大仙祠站下車。&#13;<br> 入場費：每位?5（65歲或以上長者憑有效證明文件可免費入場）。</p><p>湖上嘗正宗艇仔粥</p><p>唐麗園&#13;<br> 地址：廣州市黃沙大道如意坊荔灣湖公園內&#13;<br> 電話：（86）20-81560417&#13;<br> 時間：6:00pm-4:00am&#13;<br> 交通：乘3號公共汽車恩寧路陶陶居附近下車?2</p><p>自己去：九廣鐵路直通車直達廣州天河火車站，全程約需2小時。再在天河站轉地鐵或再轉的士到各地，廣州的士?7起表。公共汽車（巴士）普通車?1，空調車?2。&#13;<br> &#13;<br> 跟團去：廣州芳村黃大仙八和會館兩天祈福團，星期一至五成人$168，小童$128；星期六至日成人$198，小童$168。香港領隊、國內導遊及司機，服務費每天每人港幣$50，即兩天每人$100。&#13;<br> &#13;<br> 查詢：嘉遊旅運有限公司（28544899）</p></body></html>