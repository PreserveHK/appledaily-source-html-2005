<html><header><meta charset="utf-8"><title>世界漫遊2：<br>跳舞傳菜SingingCook收銀掃地都唱歌</title></header><body><h1>世界漫遊2：<br>跳舞傳菜SingingCook收銀掃地都唱歌</h1><p>酒吧街上撞口撞面都是身材Fit到漏的後生女，緊身背心露露小蠻腰，跟香港見到的賓賓，簡直天淵之別！不過，來菲律賓唔買短裙小背心，可以買超抵手信，食超平「西餐」，有些更邊唱邊跳招呼你！&#13;<br>&#13;<br>記者：陳慧敏　攝影：楊錦文</p><p>Baywalk朝行晚拆平民吧&#13;<br>必蒲</p><p>去年起，Baywalk海濱廣場也開始改裝成酒吧街，沿住海旁20多間好似廟街般朝行晚拆的特色酒吧，收費比前面提及的蒲區平一大截。我就去咗Indo'sStripBar&amp;Restaurant試他們的田雞腿。還有露天舞台，請來搞鬼DJ、R&amp;B或者本地Artists，跟蒲友唱歌跳舞玩遊戲。攝影師因為拿住長鏡左影右影，結果就給DJ們捉了上台，重以1蚊人民幣交換咗1披索，話係留念喎！但點睇都似搵笨多啲！</p><p>Indo'sStripBar&amp;Restaurant&#13;<br> 電話：（632）625-9256&#13;<br> 地址：Baywalk,RoxasBlvd</p><p>肥嘟嘟燒乳豬多汁！&#13;<br>必食</p><p>TheSingingCooks&amp;WaitersRestaurant已經名震菲律賓，餐廳裏無論廚師、收銀員，或者掃地場務都會突然開口唱歌起舞。而且通曉各地民謠，大廚得知我們來自香港，就贈了一首咬字用韻都準過唔少香港人嘅《月亮代表我的心》。不過咁花巧，食物會否強差人意？錯！他們的燒乳豬肥肉又厚又多汁，連一向不好肥油的我都食了半碟！</p><p>TheSingingCooks&amp;WaitersRestaurant&#13;<br> 電話：（632）8997528&#13;<br> 地址：J.P,RizalCor,MakatiAve,MakatiCity</p><p>平食「西」餐芝士焗蠔</p><p>去到菲律賓個個都話要一試西班牙菜，除咗EastwoodCityWalk的Twist外，Greenbelt都有家Unamas食西班牙自助餐，牆上有精緻的西班牙畫花瓷碟裝飾，當中的焗蠔跟炸薯波尤其鮮味。</p><p>Unamas&#13;<br> 電話：（632）7573357&#13;<br> 地址：Greenbelt2,EsperanzaSt.,AyalaCenter,MakatiCity-6</p><p>$3手信好體面&#13;<br>必買</p><p>去旅行Shopping最開心，尤其揀到平靚正手信。馬尼拉市內有3個有名FreeMarket，旅行團常去的Greenhill雖有冷氣，但主要賣翻版手袋衫褲鞋；鍾意買土產嘅，不如去SMMall，每個城市有一間，方便又易搵；唔怕污糟嘅，可以到離古王城（Intramuros）半小時車程的UndertheBridgeFreeMarket，購買地道手工藝品如藤籃、小手袋、首飾盒等，100披索4件起，講價後約75折，除番開每件3蚊都唔使！</p><p>a.Letty'sNativeStoreandGeneralMerchandise&#13;<br> 地址：64-69UnderQuezonBridge,Quiapo,Manila&#13;<br> b.SMCityManila（SMMall）&#13;<br> 地址：4/FSMCityArocerrosandSanMarcelinoErmita,Manila</p></body></html>