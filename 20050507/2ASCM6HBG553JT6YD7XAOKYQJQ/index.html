<html><header><meta charset="utf-8"><title>世界漫遊1：<br>當街吹頭化妝爭做封面女郎</title></header><body><h1>世界漫遊1：<br>當街吹頭化妝爭做封面女郎</h1><p>聽到馬尼拉人一周休3日，就妒火中燒！咁咪個個禮拜都係復活節？怪唔得市內酒吧林立，單是新興酒吧區都有3個，9點鐘已人頭湧湧開始勁飲，去到兩三點活力依然！馬尼拉人特愛夜蒲，似乎有迹可尋！&#13;<br>&#13;<br>記者：陳慧敏&#13;<br>攝影：楊錦文</p><p>EastwoodCityWalk由細蒲起……</p><p>導遊神神秘秘，話帶我到Libis區新興蒲點－－－馬尼拉蘭桂坊EastwoodCityWalk。去到「蘭桂坊」見露天廣場坐滿人，舞台上閃晒燈噴晒煙！好些年輕人雜誌、產品正在做宣傳，Levi's喺度大派禮物。廣場中央還有個小型兒童樂園，12點幾個旋轉木馬跟迷你摩天輪依舊生意興隆，夜蒲習慣果然由細做起！</p><p>玩嘢1　CoverGirl玩即興</p><p>這天，廣場上就有當地雜誌做推廣，訂書即可參加CoverGirl大賽，重當街坐滿髮型師、化妝師幫你Set頭化妝，然後上台拍低幾款煞食Cover相參賽，只要你年滿13歲，就隨時可以過吓做封面女郎癮喇！</p><p>玩嘢2　CableCar排隊入錢等唱歌</p><p>EastwoodCityWalk裏面特色酒吧林立，以美籍Jimmy主理的CableCar最搞鬼。店主直頭將美國古董電車車卡搬來，無論吧枱、長椅、電風扇、扶手甚至站牌都跟到足，牆上還掛滿古董電車的素描畫及海報，美國風味特濃。除了飲酒，二樓還有入錢式卡拉OK，好多人排隊等唱歌。&#13;<br> &#13;<br> CableCar&#13;<br> 電話：（632）4213247&#13;<br> 地址：G-2FuenteCircle,EastwoodCityWalk,LibisQuezonCity</p><p>玩嘢3　Twins西班牙餐廳</p><p>酒吧街內有家正宗西班牙餐廳Twist，自助晚餐不過350披索（約$49港元），晚晚逼爆人；但原來隔2個舖位有間孖生酒吧Jack'sLoftAftersixNewAgeCafe都是同一位西班牙老闆主理，供應西班牙蛋糕與小吃，一大班Friend大可選二樓的Party房，情侶一雙坐在店外露天茶座，還可欣賞舞台表演，氣氛一流。&#13;<br> &#13;<br> Jack'sLoftAftersixNewAgeCafe&#13;<br> 電話：（632）4212047&#13;<br> 地址：G/F,EastwoodCitywalk1188E.RodriguezJr.AveBagumbayan,LibisQuezonCity</p><p>玩嘢4　飛天巨型琴鍵</p><p>在廣場那邊的人潮中轉了幾圈，聽住舞台上的強勁音樂，開始有點頭暈。潛意識游向人流較少的Eastwood深處唞唞氣。盡頭發現門口撐着藍色茶餐廳Feel大帳篷的BlueOnion。咁靜嘅，唔似酒吧喎！甫進入，就給天花板上的超巨型琴鍵吸引，酒吧細細都有小舞台，不同歌手晚晚輪流助興。&#13;<br> &#13;<br> BlueOnion&#13;<br> 電話：（632）4211862&#13;<br> 地址：OrchardRdEastwoodCityWalk,E.Rodriguez,Jr.AveC-5,Q.C.</p><p>GreenbeltSquare　澳洲Feel……</p><p>EastwoodCityWalk算是中價地區，酒吧也比較年輕化，自問已非雙十年華的，Greenbelt可能更啱你玩。Greenbelt裏4座商場，集商店、酒吧、餐廳與戲院於一身，加上場內椰林樹影，十足澳洲Feel，酒吧的裝修也比較特別同豪華。</p><p>玩嘢5　阿甘撐場　又棍又拍做餐廳</p><p>這家BubbaGump餐廳打正《阿甘正傳》旗號，牆上除掛滿劇照、劇中道具如棒球棍及復刻版戲服外，餐廳也裝修成劇中不同場景，如Forrest小時候的家、Jenny的家，連餐牌都是乒乓球拍改裝而成，無論是否「甘」迷都不應錯過。&#13;<br> &#13;<br> BubbaGump&#13;<br> 電話：（632）7575154&#13;<br> 地址：Unit219,Level2,Greenbelt3,MakatiCity,1200Philippines</p><p>玩嘢6　朱古力甜點　唔會食到嘴藐藐</p><p>吃完晚飯總想找點甚麼甜點，沿路問過幾位蒲友哪裏有好吃甜品，他們推薦這家意大利Bar的DoubleChocoMousse。130披索除開20蚊有找，一般菲律賓糕點都會過甜，忌廉又硬食到口都歪，此朱古力Mousse非常軟滑香濃，食到忍唔到口！&#13;<br> &#13;<br> SegafredoZanettiEspressoBar&#13;<br> 電話：（632）7574058&#13;<br> 地址：GroundFloor,Greenbelt2,AyalaCommercialCenter,LegaspiVillage,MakatiCity</p><p>玩嘢7　入廟隊啤拜大佛</p><p>去菲律賓拜大佛？非也！此乃鎮守Temple的金身大佛，入去純粹因為貪過癮，原以為老闆係佛教徒，酒吧會唔會以齋菜送酒？答案當然係唔會啦！這裏有雞有牛有豬食，款式又炸又煮又串燒，食肉獸一樣有啖好食，不過，對住佛祖大魚大肉，真係罪過罪過！&#13;<br> &#13;<br> TEMPLE&#13;<br> 電話：（632）7574813&#13;<br> 地址：SpaceNo.6,GFGreenbelt2AyalaCenter,MakateCity,Philippines</p><p>出門提一提</p><p>簽證：持BNO或特區護照，均毋須簽證。查詢：28667665（菲律賓旅遊局）&#13;<br> &#13;<br> 機票：乘菲律賓航空往來馬尼拉，票價$1,390。查詢：www.philippineair.com（菲律賓航空）&#13;<br> &#13;<br> 貨幣：1港元約兌6.5披索&#13;<br> &#13;<br> 求助電話：5242384（旅客資詢中心）&#13;<br> &#13;<br> 旅遊諮詢： http://www.wowphilippines.com.hk/（菲律賓旅遊局） &#13;<br> &#13;<br> 鳴謝：菲律賓航空、MandarinOrientalHotel、DiscoverySuites、菲律賓旅遊局</p></body></html>