<html><header><meta charset="utf-8"><title>今日開倉：本地薑ECSTASY三折開倉<br>Tee加褲做潮友唔使$160</title></header><body><h1>今日開倉：本地薑ECSTASY三折開倉<br>Tee加褲做潮友唔使$160</h1><p>正當近期本地街牌好似無咩搞作之時，終於從潮友口中得知，本地薑ECSTASY今日有開倉，上季所有男女短袖Tee、長褲、恤衫以忘我價三折起益潮友街坊，同場重會有其他本地和外國品牌，好似Apart、NameTag、FlashForce、NewEra，衫、褲、帽、袋樣樣齊，拎定大袋掃貨實無走雞。&#13;<br>&#13;<br>文：梁諾宜　攝影：梁細權&#13;<br>ImageGirl&amp;Boy：Kendy、Lo</p><p>百零蚊潮友打扮</p><p>粉藍LogoPrint背心(左)&#13;<br> 原價：$195&#13;<br> 開倉價：$59&#13;<br> 束腳側袋長褲&#13;<br> 原價：$365&#13;<br> 開倉價：$100&#13;<br> 粉藍×白薄身全棉Ringer背心，衫身個大象嘜頭Print夠晒搶眼，下身可襯埋條薄身棉質束腳褲，最正係連後面褲袋都印滿桃紅大象Logo！&#13;<br> &#13;<br> 漫畫Print圓領Tee(右)&#13;<br> 原價：$195&#13;<br> 開倉價：$59&#13;<br> 迷彩長褲&#13;<br> 原價：$395&#13;<br> 開倉價：$100&#13;<br> 曾幾何時於《Milk》連載過的漫畫，想回味一番，可以買番佢件漫畫Tee，除白色外，另有黑色。除漫畫外，其迷彩側袋褲亦曾紅極一時，迷彩勝在季季都Hit。</p><p>女仔Print粉紅Tee&#13;<br> 原價：$195&#13;<br> 開倉價：$59&#13;<br> 條子束腳褲&#13;<br> 原價：$395&#13;<br> 開倉價：$100&#13;<br> 淺粉紅色女仔樣PrintTee，襯一條好有WorkwearFeel嘅藍白條子褲，簡簡單單，一身淺色ColorTone，感覺簡約清新。</p><p>藍色CowBoy恤衫&#13;<br> 原價：$295&#13;<br> 開倉價：$69&#13;<br> 灰色大字Tee&#13;<br> 原價：$195&#13;<br> 開倉價：$59&#13;<br> CowBoyStyle恤衫，淨色布撞細格仔，夠經典，夠Casual，內襯一件唔太花的灰或白Tee已經好好睇，下面襯條二手或Unwash老牛，斯文之選。</p><p>必掃靚PrintTee</p><p>DesignerChair玩上身&#13;<br> DesignerChair繼續大熱，呢件PrintTee會唔會勾起你嘅購買慾？自家品牌象頭DesignerChair，以盞鬼取勝，鍾情玩嘢Print，此乃首選。&#13;<br> 原價：$195&#13;<br> 開倉價：$59</p><p>大熱粉紅Tee&#13;<br> 今年衫界力推粉紅色，潮男潮女個個無粉紅不歡，呢件淺粉紅Tee，顏色唔會太姣，襯埋個搞鬼Print。&#13;<br> 原價：$195&#13;<br> 開倉價：$59</p><p>大V領小袖Tee&#13;<br> 若嫌背心太少布，呢件大V領小袖RingerTee又如何？粉色ColorTone加個LogoPrint，款式Casual得來較斯文，唔鍾意玩嘢款，呢件可能會啱心水。&#13;<br> 原價：$195&#13;<br> 開倉價：$59</p><p>執埋其他本地品牌</p><p>Apart多士爐Tee&#13;<br> Apart全棉Tee，同樣以玩Print出名，今勻連多士爐都出埋，唔知有無打蛋器，攪拌機？此Tee質料較一般厚身，唔怕着幾水就走樣！&#13;<br> 原價：$180&#13;<br> 開倉價：$30</p><p>格仔恤平過Tee&#13;<br> 板仔界不死物格仔恤衫，質料夠薄又軟熟，襯埋條Oversize板仔褲，另有橫間款式，價錢平過買Tee，買多件粗着都抵。&#13;<br> 原價：$180&#13;<br> 開倉價：$50</p><p>NameTag短褲&#13;<br> 潮流店Phase02自家品牌NameTag短打，褲腳有索繩，可以自行做出不同Style，質料薄身兼有少少跣水效果，着去沙灘啱晒。&#13;<br> 原價：$250&#13;<br> 開倉價：$60</p><p>抵買推介</p><p>Oversize板仔老牛&#13;<br> OldNavy闊身板仔牛仔褲，布料質地軟薄，夏天着住玩板都無問題，買咗件格仔恤衫，買埋條褲襯番個板Look，一絕！&#13;<br> 原價：$240&#13;<br> 開倉價：$80</p><p>簡約牛仔玩GrungeFeel&#13;<br> 加拿大品牌ClubMonaco，款式主要走簡約斯文路線，此款最大特點是褲腳、褲袋邊位都玩晒披口設計，少少GrungeFeel，好過無!&#13;<br> 原價：$350&#13;<br> 開倉價：$120</p><p>Cap帽$39&#13;<br> 連城中至HitCap帽專門店都有其坐鎮的NewEra，其繡字棒球帽最出名，今次百多款一律激減至$39，但先旨聲明，每款只得一頂，睇啱請即出手。&#13;<br> 原價：$250　開倉價：$39</p><p>全港獨賣球袋&#13;<br> JordanSport球袋，只會出口歐洲，袋身夠大之餘，袋的前端更備有鞋袋，衫、鞋可以分開擺，夠晒方便，備有二十種色任揀，波牛必掃。&#13;<br> 原價：$200&#13;<br> 開倉價：$39</p><p>㗎仔、台星齊齊撐</p><p>除了日本兩大潮流雜誌PopeyeMagazine、CubeMagazine外，台灣明星交交亦曾在節目中介紹過其傑作。解作「忘我」的ECSTASY，成立於2001年，是另一本地品牌UNTITLE的附屬品牌，第一間店開設在潮人勝地尖沙嘴，其產品主要以自創的街頭便服及各式潮流精品為主，後來更打入台灣市場，直至現在，各大百貨公司如LCX、UNY、Sogo等都有其產品。</p><p>1流倉開倉資料</p><p>時間：即日起至5月16日&#13;<br> 查詢：23441688&#13;<br> 地址：觀塘開源道73-75號業發工業大廈第二期1樓E座B室&#13;<br> 營業時間：11:00am-8:00pm　&#13;<br> 付款方法：現金及EPS</p></body></html>