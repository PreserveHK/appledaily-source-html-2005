<html><header><meta charset="utf-8"><title>一家大細掃超筍玩具</title></header><body><h1>一家大細掃超筍玩具</h1><p>今日係復活節假期的第一日，一家大細齊齊放假真Happy！可以帶埋小朋友去呢個倉逛逛，最抵買首推欖球、玩具及一眾Kubrick公仔，全部破天荒大劈價，幾十蚊有交易，最啱買嚟𠱁細路開心。&#13;<br>&#13;<br>記者：黃婉冰</p><p>「未來戰士2」Kubrick</p><p>市面較罕有嘅「未來戰士2」限量版Kubrick，BoxSet有晒主角同變身後嘅未來戰士T1000，連埋戰車，重可以幫Kubrick公仔換上三款武器，不妨趁平買番盒嚟珍藏。&#13;<br> 原價：$178　開倉價：$68</p><p>回力欖球唔使十蚊</p><p>睇完七人欖球賽，心思思都想試玩吓，不如買呢個迷你欖球。其彈力驚人，只要用力將個波掟埋牆，佢就會彈番轉頭，適合6歲或以上的小朋友。&#13;<br> 原價：$30　開倉價：$9</p><p>搞笑飛「超」Snoopy</p><p>咪睇佢一身JoeCool打扮好似無料到，當你㩒佢個心口，佢副黑超就會彈起，加埋𠵱起棚牙個樣，送畀朋友夠盞鬼。&#13;<br> 原價：$160　開倉價：$58</p><p>機械人幫你斟嘢飲</p><p>有咗呢個機械人，可以唔使自己郁手斟啤酒或汽水。只要將罐裝汽水置於機械人背後，再用遙控操作，就可以將汽水倒入杯內，自斟自飲方便又好玩。&#13;<br> 原價：$399　開倉價：$199</p><p>$19少林寺Kubrick</p><p>少林寺Kubrick，一套有齊四個造型維肖維妙的少林武僧，最正係連佛珠，櫈、刀、劍的配件都有齊，功夫迷又豈可錯過！&#13;<br> 原價：$59　開倉價：$19</p><p>迷你烈火戰車</p><p>車仔外形的骰，一㩒旁邊的紅掣，戰車就會由起跑台上以高速飛彈出來，重可以揀不同的方向，𠱁細路首選！&#13;<br> 原價：$99　開倉價：$49</p></body></html>