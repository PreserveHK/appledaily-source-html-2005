<html><header><meta charset="utf-8"><title>豐川悅司女兒畢業回家慶祝</title></header><body><h1>豐川悅司女兒畢業回家慶祝</h1><p>日本知名男星豐川悅司被狗仔隊偷拍到今個月中參加六歲女兒嘅幼稚園畢業典禮嘅相，當日豐川帶埋相機影相留念，同行重有四歲大囝囝同分居妻子以及外父。聽聞佢嗰日獲得同居女友批准，同老婆仔女返舊居敍天倫。原來豐川已經有兩年冇返屋企，嗰日佢過埋夜至走。第二日就返去愛人身邊，一齊慶祝四十三歲生日。</p></body></html>