<html><header><meta charset="utf-8"><title>雲妮侯斯頓入戒療所搣甩惡習</title></header><body><h1>雲妮侯斯頓入戒療所搣甩惡習</h1><p>早前來港開騷嘅美國過氣歌后雲妮侯斯頓（WhitneyHoston），最近又要入戒療所，雖然佢嘅發言人已經證實有咁嘅事，但就唔肯透露雲妮現時嘅身體情況。多年來有酗酒同吸毒惡習嘅雲妮喺一年前已經入過戒療所，佢上年嚟香港嗰陣睇落瘦咗，唱歌時又唔夠氣，睇嚟佢真係要下定決心搣甩呢兩鋪癮啦。</p></body></html>