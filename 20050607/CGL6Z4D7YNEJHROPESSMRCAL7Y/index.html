<html><header><meta charset="utf-8"><title>　　「特首」唐唐功力大增頂住卿姐 - 李八方</title></header><body><h1>　　「特首」唐唐功力大增頂住卿姐 - 李八方</h1><p>唐英年做咗署理特首，喺立法會招架議員質問嘅功力，都忽然強咗。&#13;<br> 噚日首先向唐唐發難嘅係劉慧卿，卿姐追問點解上個禮拜立法會唔同黨派議員難得有共識，要求政府喺外滙基金投資收益中提高分帳比例，點解政府一口拒絕，「係咪立法會出嚟嘅嘢就唔可以接受……得你哋先有智慧？」&#13;<br> 卿姐雖然惡，唐唐卻無懼色，除咗重申番外滙基金條例嘅規定，重話立法會只係喺攞錢問題上立場一致，但點樣使錢則意見紛紜。佢重話要糾正議員嘅誤解，「即使政府收入增加，唔等於要使咗佢，要應使得使，應慳得慳」。唐唐呢次大顯功架，任志剛都要學吓。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>