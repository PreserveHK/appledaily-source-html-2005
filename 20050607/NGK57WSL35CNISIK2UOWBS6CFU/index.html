<html><header><meta charset="utf-8"><title>　　煲呔晚晚諗爆頭 - 李八方</title></header><body><h1>　　煲呔晚晚諗爆頭 - 李八方</h1><p>八方聽煲呔噚日喺電台話，𠵱家每日要講五、六粒鐘嘢，晚晚返屋企又要不斷反省反思，睇吓日頭講錯咗啲乜、有乜講多咗、有乜少咗、有乜講笨咗，又要諗諗市民嘅印象會點，所以要用多咗好多腦筋。&#13;<br> 見到煲呔咁好精力，連競選辦啲後生仔女都自歎不如。煲呔搵命博都抵，因為有特首做，反觀達仔同金勞詹就慘，達仔政綱寫明要最低工資同最高工時，金勞詹就淨係支持最低工資，偏偏工聯會就睇唔到。&#13;<br> 以嫻姐為首嘅工聯會三劍俠（包括王國興同鄺志堅）就猛咁話，要煲呔加入呢啲內容先肯提名佢，但就達仔同金勞詹有寫佢哋又唔肯提。&#13;<br> 唔怪得平時冇火嘅達仔猛插工聯會，話佢唔係真係為工人利益！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>