<html><header><meta charset="utf-8"><title>　　黃定光植入尼龍繩全港首創 - 李八方</title></header><body><h1>　　黃定光植入尼龍繩全港首創 - 李八方</h1><p>立法會開會咁悶，有時開開吓會瞓着覺都情有可原，但係民建聯進出口界代表黃定光（圖）喺議事堂嘅瞓覺比率，好似真係高過其他議員噃，原來黃定光一向有睡眠窒息症，所以大家好容易就見到佢不時喺個位到呼呼入睡。&#13;<br> 為咗解決呢個問題，黃定光都曾經試過夜晚戴住個呼吸機瞓覺，可惜瞓得重唔舒服。為咗長遠斷尾，黃定光決定的起心肝，準備七月初去瑪麗醫院做個手術，包括將一條尼龍繩植入上顎，佢重話呢話個手術係香港首創。八方都希望佢手術成功，唔使再做個懶瞓豬。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>