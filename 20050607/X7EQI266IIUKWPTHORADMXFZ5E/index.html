<html><header><meta charset="utf-8"><title>Shakira露腰扭籮百看不厭</title></header><body><h1>Shakira露腰扭籮百看不厭</h1><p>喺哥倫比亞出生嘅女歌手Shakira近排馬不停蹄到世界各地宣傳最新大碟《FijacionOral》，前日佢就去咗西班牙馬德里開騷，幫手為馬德里申辦二○一二年奧運宣傳。Shakira嗰日着住嘅露臍小背心同綠色貼身褲，同大前日佢喺紐約演出時嘅一模一樣，雖然係咁，歌迷亦百看不厭，喺台下猛咁歡呼。</p></body></html>