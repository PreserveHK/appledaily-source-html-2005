<html><header><meta charset="utf-8"><title>Eason留長髮再鏟青</title></header><body><h1>Eason留長髮再鏟青</h1><p>陳奕迅（Eason）、謝霆鋒、曹眾、關智斌（Kenny）和方伊琪等，前晚在將軍澳電視廣播城演出《勁歌金曲》，Eason的《夕陽無限好》成為冠軍歌，他戴着頭箍亮相，並表示打算留長頭髮，之後再「鏟青」，Eason說：「我喺外國嘅時候留過長頭髮，以前讀書見到張國榮嘅鴨尾頭好靚，但自己整就冇咁靚。」問Eason可會考慮一家三口留同一個髮型？他說：「唔會嘞，每個人都有自己嘅風格。」</p><p>Kenny捉雌雄大盜</p><p>另外，對於最近有學生賣旗時偷善款，Kenny表示以前亦曾賣旗，他說：「試過俾人鬧話咁細個就出嚟乞食，我當堂呆咗。我覺得啲細路仔都係一時貪心，如果想要多啲零用錢，應該用自己雙手從合法嘅途徑賺取，我以前就試過喺女人街做便利店售貨員，重幫手捉過偷電話亭錢嘅雌雄大盜。」	&#13;<br> 採訪：王連連&#13;<br> 攝影：陳偉權</p></body></html>