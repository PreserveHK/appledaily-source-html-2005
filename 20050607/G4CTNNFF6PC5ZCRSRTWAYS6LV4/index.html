<html><header><meta charset="utf-8"><title>　　民建聯忽然自由過自由黨 - 李八方</title></header><body><h1>　　民建聯忽然自由過自由黨 - 李八方</h1><p>田少雖然把口硬，成日阻頭阻勢咁嘅款，但最後都係叫晒班黨員及友好，一齊提煲呔名，第一日一口氣畀咗八十八票煲呔，之後聽講陸續有來，肯定超過九十票。大家咁合作，田少放下心頭大石，噚日已經出咗埠，下星期先返香港，唔知係咪冇眼睇煲呔場大戲。&#13;<br> 自由黨提名冇自由，反而一向黨性最高嘅民建聯就學人搞不具約束性嘅呼籲，話唔限制啲選委黨員一定要提煲呔名，但係中常委就通過支持煲呔做特首。&#13;<br> 八方笑民建聯主席馬力乜忽然咁自由，佢話因為大家以個人身份加入選委，所以要尊重個人決定喎，所以佢冇辦法知道民建聯嗰一百零三人提名咗邊個，至於佢本人、譚耀宗同曾鈺成，佢就知全部提咗煲呔，連蔡素玉亦都歸隊。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>