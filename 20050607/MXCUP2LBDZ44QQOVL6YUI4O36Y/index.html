<html><header><meta charset="utf-8"><title>　　曹廣榮千金撰文表揚老父 - 李八方</title></header><body><h1>　　曹廣榮千金撰文表揚老父 - 李八方</h1><p>前政務司曹廣榮因糖尿病引起心臟病併發症，喺泰國過身。佢女兒曹慧芸噚晚漏夜發咗一份新聞稿，講到父親嘅生平。&#13;<br> 新聞稿內容提到，曹廣榮喺八十年代獲得當時港督尤德賞識，出掌新聞處，參與過中英就香港前途會談嘅部署工作，曹廣榮講過，呢份歷史性嘅工作，影響咗佢嘅一生。&#13;<br> 人稱「曹公」嘅曹廣榮有兩子一女，曹千金Vivienne係佢唯一千金，曾經去過英國留學讀法律，返嚟香港之後做過雜誌推廣同主編。&#13;<br> 另外，署理行政長官唐英年話，對曹廣榮嘅逝世感到非常難過，而曾經同曹廣榮共事多年嘅曾蔭權就話，曹廣榮係佢嘅舊上司兼好朋友，重讚揚佢係一位出色嘅政治人才，亦係談判高手。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>