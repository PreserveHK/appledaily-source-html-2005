<html><header><meta charset="utf-8"><title>持委任證過境獲女友信任</title></header><body><h1>持委任證過境獲女友信任</h1><p>【本報訊】「佢唔係香港警方派駐廣州東站嘅警察咩？」呂桂興得悉本港警方查證警隊沒有萬志豪總督察此人後，表現得十分震驚，她六神無主喃喃自語：「佢用嗰張警察證過關，無理由會係假㗎？！」&#13;<br> 「我識佢後，去過幾次香港探佢，每次都由佢安排入住酒店，佢話警察宿舍管得好嚴，唔准帶外人返嚟住。」呂又表示：「識佢第一日，佢就講係香港警察派駐廣州東站嘅總督察，專門負責九佛（九龍至佛山）直通車，但每次問佢工作事情，佢就話差人嘅事要保守秘密，唔好問咁多。」</p><p>兩年前打妻子離婚</p><p>對萬志豪的總督察身份，呂曾有過懷疑，但萬志豪多次向她展示總督察委任證，及有一次她從香港探親經羅湖回內地時，萬向羅湖公安出示其委任證並帶她走優檢通道後，呂就深信不疑，她說：「當時佢攞張警察證同公安講，大家自己人，方便吓，公安都睇過張證啦，無理由假㗎！？」&#13;<br> 呂桂興透露，萬志豪兩年前因動手打香港妻子而離婚，他與前妻所生的一名十三歲女兒由任職侍應的前妻照顧。萬亦曾多次對呂動粗，本月初萬因對呂動粗而要向呂寫下承諾書，承諾上繳五月份的六萬元港幣工資及另外支付二十八萬港幣等。</p><p>「佢身上帶有手銬」</p><p>「我都見過佢張警察證，又見過佢身上帶有手銬，一個月六萬幾銀工資，肯定係警官先咁高工資啦！」呂父對女兒的同居總督察身份亦深信不疑，他表示，有一次萬志豪開電單車返鶴山撞到途人時，被當地交警扣留，萬向交警出示其香港總督察委任證，結果交警即時放人、放車。&#13;<br> 鶴山大元村所有村民亦深信萬志豪是在香港做警察，不少村民甚至羨慕呂找到一個警官男朋友，有人甚至託呂要求萬幫忙安排到鐵路局工作。</p></body></html>