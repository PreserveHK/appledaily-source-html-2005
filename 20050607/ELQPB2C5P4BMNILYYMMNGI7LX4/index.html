<html><header><meta charset="utf-8"><title>　　各界簽名營救程翔 - 李八方</title></header><body><h1>　　各界簽名營救程翔 - 李八方</h1><p>被北京「監視居住」嘅資深記者程翔唔見咗個半月仍未有音訊，佢太太劉敏儀雖然救夫心切，但係都不敢妄動，甚至連澳門啲朋友都叫佢唔好去住。&#13;<br> 程太只好在家靜候北京消息，如冇意外，保安局局長李少光今日會親自去立法會向議員解畫，講吓特區政府可以做到乜。&#13;<br> 不過，政府層面要做嘢，其他層面都要做，八方聽聞，記協同總部設於巴黎嘅無國界記者組織除咗搞咗個網上簽名請願行動（www.petition-chingcheong.org）之外，重準備搞個業界聯署行動，呼籲北京快啲釋放程翔。記協嘅聯署行動同網上簽名唔同，因為啲名會登晒上報紙，可能有人要諗諗，但記協就有信心問題不大。至於登報紙嘅錢就多多益善，記協包底。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>