<html><header><meta charset="utf-8"><title>Vodafone802N睇得未玩得</title></header><body><h1>Vodafone802N睇得未玩得</h1><p>近來叫人流到一地口水嘅3G機王，唔係SonyEricssonZ800i，就係講緊SHARPSX813，之不過，有留意開日本Vodafone3G機嘅發燒友，一定知道Vodafone802Series其實重有好多款機種，而喺呢兩日「靜雞雞」到港嘅，就係呢部NEC水貨機Vodafone802N。</p><p>點解揶揄佢「靜雞雞」？查實V802N重係一部未解SIMLock嘅手機，就算放張香港SIM卡入去，依然唔可以打出打入，買返屋企就等於得物無所用！筆者亦試過放張VodafoneSIM入去，雖然開到機，但係最基本嘅主目錄畫面、相機功能都開唔到，唔通香港人真係冇機會用？&#13;<br> 不過據手機場Sales稱，其實𠵱家只係等緊Unlock軟件到港，一旦成功解鎖，全港六間台照樣用得到！不過大家唔好開心得咁早住，小記翻查資料，對上一部有類似情況嘅V902SH，雖然Lock就俾佢解到，但就影響致手機喪失MP3功能；所謂前車可鑑，解Lock後嘅V802N，大家真係要試清啲功能呀！&#13;<br> &#13;<br> 文：尹謹基&#13;<br> &#13;<br> 萬科（27717141）&#13;<br> 地址：旺角先達廣場地下29號舖</p></body></html>