<html><header><meta charset="utf-8"><title>Moby擴大目標怕被尋仇</title></header><body><h1>Moby擴大目標怕被尋仇</h1><p>美國音樂人Moby鬧過歌手Eminem，搞到Eminem喊打喊殺。前兩日佢接受訪問嗰陣，又大彈小天后BeyonceKnowles搞到自己太商業化，根本唔似一個歌手，不過事後又兜番：「我唔係淨係將矛頭指住Beyonce，我驚第時Beyonce個男友Jay-Z又搵我晦氣。」</p></body></html>