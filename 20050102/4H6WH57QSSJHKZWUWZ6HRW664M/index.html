<html><header><meta charset="utf-8"><title>張東健避過一劫再赴泰國</title></header><body><h1>張東健避過一劫再赴泰國</h1><p>韓國男星張東健早前為到日本宣傳寫真集而提早離開泰國，僥倖避過由印尼九級大地震引發嘅南亞海嘯，不過佢喺前日已經飛返泰國芭堤雅，繼續拍攝新片《颱風》。張東健話對今次海嘯嘅受難者感到好心痛，而佢諗番今次災難亦都覺得好心寒。佢將會喺泰國逗留到今個月二十號拍攝結束為止。</p></body></html>