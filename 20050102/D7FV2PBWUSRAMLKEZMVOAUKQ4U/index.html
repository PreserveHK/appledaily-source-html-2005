<html><header><meta charset="utf-8"><title>Nike05年破格之作Campus系列</title></header><body><h1>Nike05年破格之作Campus系列</h1><p>Nike一向都係以領導者的姿態雄霸整個波鞋界兼潮界，但服裝上始終未能吸引一眾潮人，但05年Nike就銳意改變呢個局面，推出破格的Campus系列。叫得破格當然有驚喜，Campus內細分五條Line，分別有五種不同Style，有復刻、Hip-hop、Worker、斯文及女裝系列，每件產品與Nike以往的風格都有好大分別，絕對唔只運動服咁簡單！&#13;<br>&#13;<br>記者：李崗華&#13;<br>攝影：楊錦文&#13;<br>模特兒：豪</p><p>Classic系列復刻熱潮</p><p>於Vintage熱潮下，不少品牌都推出復刻系列，就連Nike服裝系列都唔例外。05年Nike頭炮推出Campus系列，其中Classic系列就專玩復刻，將以往的舊衫款重新推出，更會用Nike舊Logo、PVC膠或七分袖等復刻元素，完全OldSkool熱潮！</p><p>Traction系列Hip-Hop校園</p><p>Hip-Hop近呢幾年愈來愈受歡迎，籃球波衫更係必備Item，但着得多都會厭，不如試吓改着Hip-Hop味一樣極重的美式足球服！Campus的Traction系列就係以美式足球作主題，T恤、外套嘅Size更係比普通的Nike較大，夠晒Hip-Hop。</p><p>Gravity系列WorkerStyle</p><p>AIT係美國Nike一個專門開發新產品的部門，係其中一個非常重要的部門，而AIT員工都係着Worker服裝。Gravity系列就係將AIT部門內的Worker服裝原汁原味推出，當中的連身工人服更係Nike前所未見！</p><p>Athletic系列書生Style</p><p>睇到日本潮流雜誌報道，知道Nike推出咗DunkLoPro的服飾系列，以英式的紳士Style做主題，雖然尚未到港，但Campus內的Athletic系列就與DunkLoPro服飾有幾分神似，同樣係玩斯文風格，而且更有帶點法國簡約王A.P.C的影子！</p><p>SportsCulture系列Hip-Hop女必着</p><p>女裝的Hip-HopStyle以收身為主，唔似得男仔要闊袍大袖。Sports　Culture系列係Campus內唯一一條女裝Line，玩的就是女裝Hip-Hop，而其中更有女裝工人連身服款式，夠晒破格！（所有女裝未定價）</p><p><br> &#13;<br> Campus系列推出日期：1月14日</p><p>售賣點：</p><p>NikeShop（23779660）&#13;<br> 尖沙嘴栢麗購物大道G33-34舖</p></body></html>