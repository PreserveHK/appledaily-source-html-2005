<html><header><meta charset="utf-8"><title>以物易物</title></header><body><h1>以物易物</h1><p>Jenny將一籮的薯仔倒在我面前：「呢啲薯仔用嚟塞住你把口，咪等你喺報紙寫晒我啲瘀嘢出嚟！」「我邊有呀！」Jenny雖然係師奶仔，有齊師奶仔的一切特性，包括貪小便宜，有時好斤斤計較，但其實當你跟她成為朋友後，便會發現她很熱情，很為別人着想。我想有人說香港人冷漠，沒感情，只是大都市的人時刻活在殘酷的競爭中，要作出自我保護，若能讓他們打開心扉，仍可得到真摯的友情。曹操都有知心友啦！尤其種了有機菜後，跟客人接觸多了，才明白人與人之間只要真心、坦誠，是沒有甚麼隔閡的。因為部份蔬菜不適應香港的天氣，所以我們雖然種的蔬菜品種也算不少，仍需要時常到街市買其他的蔬菜來吃，薯仔便因香港的天氣又濕又熱，不宜生長，而我跟阿標又很喜歡吃，很多時都要花錢買。Jenny有時拿一大堆薯仔來，說是看着我們可憐，送給我們吃，不過，更多時候她會在臨走時拿一些我們種的新鮮菜，話係以物易物喎！真係唔及佢咁好數口！（十七）&#13;<br>&#13;<br>阿花</p></body></html>