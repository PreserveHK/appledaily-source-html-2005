<html><header><meta charset="utf-8"><title>美麗在望：思琦又夾又撥扮靚有髻仔</title></header><body><h1>美麗在望：思琦又夾又撥扮靚有髻仔</h1><p>楊思琦近日忙於拍攝《上海傳奇》一劇，在陽光猛烈的天氣下仍需戴上頭套，真係怕焗到甩頭髮。原來一向好錫頭髮嘅思琦，除了會做頭髮護理外，set頭都有一手，而且重駕輕就熟。今次佢首次試為兩位模特兒操刀，利用自己最常用的夾及擯辮，示範如何set可愛髮型。	記者︰黃若茵&#13;<br>攝影︰楊錦文&#13;<br>Models︰CherryYeung、NikitaChan&#13;<br>鳴謝︰WaveSalon</p><p>親自演繹懷舊髮式</p><p>今年興懷舊微曲髮型，思琦都追上這個潮流，將頭髮捲至微曲，將一邊頭髮捲成精緻小髻，其餘頭髮留到另一邊束成馬尾，隨肩膊散下來，令髮型成熟中添趣致，看起來更可愛。</p><p>藝人經常要出外登台，唔係次次都有髮型師跟身，所以一定要學番一兩招傍身。要set容易又有心思的髮型，思琦通常會用髮夾或束擯辮，因為兩個都是容易處理的方法，好啱出席各種場合。</p><p>得意擯辮髻</p><p>Step1逐撮擯有耐性</p><p>先將所有頭髮束成一條條擯辮，這個步驟是需要耐性，是以思琦同model傾偈來解悶。</p><p>Step2擯辮繞髮髻</p><p>將所有擯辮分左右兩部份，各自利用一束擯辮作中心，將其餘擯辮圍繞中心打圈，用夾夾實。為剩下的髮尾捽上髮蠟，再以梳削出質感。</p><p>Set頭貼士</p><p>1﹒擯辮的粗幼十分隨意，粗幼不一效果反而更好。&#13;<br> &#13;<br> 2﹒如果想造出自然效果，可將造型噴霧噴在刷毛較硬的牙刷上，由髮根逐少向上逆梳，可避免頭髮過於貼服。</p><p>別致斜形髻</p><p>Step1頭髮交叉捲髻</p><p>把頭髮分成三撮，拿起一撮，分成兩撮交叉纏繞，捉緊髮尾，用手指將頭髮剔開，令它變得鬆散。</p><p>Step2打斜一排夠型格</p><p>把同一撮頭髮捲至髻狀，用夾插穩。另兩撮以同樣方法捲成髻，可由頭頂打斜落至另一邊耳後。</p><p>Step3夾起劉海夠cutie</p><p>光是束髻感覺比較老，用髮夾將劉海夾起，增添少女可愛味道。</p><p>Set頭貼士</p><p>1.將頭髮拉鬆時注意不可放開髮尾，否則整撮頭髮便會散開，造不到凌亂髮髻的效果。&#13;<br> &#13;<br> 2.若頭髮太柔軟難造型，可在髮根至髮尾灑上爽身粉，然後用冷風吹一分鐘，輕輕撥弄便可。</p><p>思琦私人醒</p><p>1﹒如太忙無時間做treatment，平時洗頭便要洗得乾淨啲，避免用風筒吹，讓頭髮自然風乾。&#13;<br> &#13;<br> 2﹒洗完頭千萬不要用毛巾大力搓乾頭髮，輕輕印乾便可。長髮女生梳頭就要從髮尾梳起，可減少扯斷髮絲機會。</p><p>產品推介</p><p>a﹒Rejoice鮮果順滑防毛燥精華&#13;<br> b﹒Rejoice鮮果順滑防毛燥洗髮露&#13;<br> 各$35.9/400ml&#13;<br> &#13;<br> 絲質順滑配方潤澤髮絲，改善頭髮乾涸、毛燥和散亂情況。蘋果及木瓜精華可防止靜電產生。&#13;<br> &#13;<br> </p><p>a﹒沙宣超強定型液$56.9&#13;<br> 噴上可令造型更持久，藝人出show都用佢。&#13;<br> &#13;<br> b﹒沙宣PearlJellyWax$59.9&#13;<br> 不黏手且易於造型，增加頭髮質感。</p><p>查詢</p><p>Rejoice　25833583&#13;<br> &#13;<br> 沙宣　25829330</p></body></html>