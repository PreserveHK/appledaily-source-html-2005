<html><header><meta charset="utf-8"><title>蘭西情報課：屯門租盤驟增紛減租</title></header><body><h1>蘭西情報課：屯門租盤驟增紛減租</h1><p>銀行九月加息，大部份加半厘，成個樓市即時靜咗，祥益盤嘉茵話，屯門唔少想賣好價錢嘅業主，惟有將單位放住租先，慢慢等。&#13;<br> 租盤供應增加一成，業主要減租逾一成，先搶到租客。&#13;<br> 新屯門中心三座高層H，業主原先放租六千五，但見睇樓人數少，兩度降價至五千八，都唔掂，上個禮拜加息後，再減多三百至租得出，累積減逾一成半，單位七百五十呎，呎租七個三。&#13;<br> 屯門市廣場近日都有兩宗減租，八座低層K，四百二十五呎，業主減三百，月租三千七，減幅七點五巴仙，呎租八個七；而三座中層C，由四千五降至四千一，減幅近九巴仙，單位五百二十三呎，呎租七個八。&#13;<br> 電郵地址：nancy@appledaily.com</p></body></html>