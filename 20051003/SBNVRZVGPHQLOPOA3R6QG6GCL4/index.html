<html><header><meta charset="utf-8"><title>盧巧音俾狗仔隊嚇到喊</title></header><body><h1>盧巧音俾狗仔隊嚇到喊</h1><p>盧巧音（Candy）日前接受港台錄音訪問，講番起以前俾狗仔隊跟蹤嘅事，佢就話最驚一次係病緊嗰陣，有一日佢返到屋企，㩒緊大閘密碼嗰陣，發現有記者不停咁影，重想衝埋入去，結果Candy一返入屋即刻驚到喊起上嚟。Candy話覺得唔少藝人痛恨狗仔隊係因為私隱被人趕絕，有時對方重嚴重到做出挑釁行為㖭！</p></body></html>