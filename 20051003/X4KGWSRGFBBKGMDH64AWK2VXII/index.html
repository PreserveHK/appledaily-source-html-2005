<html><header><meta charset="utf-8"><title>劉德華榮升爺爺想結婚</title></header><body><h1>劉德華榮升爺爺想結婚</h1><p>劉德華日前接受日本報章《產經Sports》訪問，為今個禮拜六喺日本上映嘅《江湖》做宣傳。&#13;<br> 華仔話佢妹妹個女最近生咗BB，令佢榮升「爺爺」。雖然已經成四十幾歲人，而且華仔自己都話諗過結婚，不過目前仍然安於現狀，以事業為重，佢重話好想代表香港出席二○一○年喺廣州舉行嘅亞運會，參加保齡球大賽㖭！</p></body></html>