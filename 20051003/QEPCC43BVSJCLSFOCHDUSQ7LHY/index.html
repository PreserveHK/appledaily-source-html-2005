<html><header><meta charset="utf-8"><title>電腦新產品：飛機物料打造強韌機身碳纖激薄VAIOTX</title></header><body><h1>電腦新產品：飛機物料打造強韌機身碳纖激薄VAIOTX</h1><p>講到電腦產品深入民心，SONY嘅VAIO4個英文字，絕對係當中嘅代表，雖然VAIO一向在腦場都係高檔貨，但亦不缺用家支持，除咗貪佢外形夠煞食外，最重要係每每都有新創意、新設計，好似最新推出嘅TX系列，據知就係用上特別嘅碳纖維物料製造，比上代以輕細出名嘅T系列，重輕咗同薄咗㖭！&#13;<br>記者：許福合&#13;<br>攝影：陳偉強</p><p>今次SONY開嘅記招，就一次過將嚟緊新一季嘅VAIO大晒冷，除咗TX外，另外重分別公布5大系列FJ、BX、S、FS同A系列嘅新機。</p><p>僅厚21mm又輕身</p><p>喺記者會上，SONY就專登將會場布置成飛機倉，除咗大賣VAIO流動性特點外，原來重係強調新機TX所使用碳纖維物料，原來呢種物料已經廣泛用喺飛機同賽車上，令到新嘅TX都有相同耐用性，一般情況下機身都唔怕刮花，愛機之人再唔使提心吊膽愛機花晒！&#13;<br> 另外，重量同機身都再度成為VAIO新低！上代T系列都以細機輕巧出名，今次TX更輕咗三成，更加薄身，而據SONY透露，機身硬度更提升近2倍，拎出街用就夠晒放心！TX之所以咁薄身，原來LCD用咗新設計，使用11.1"WXGA（1,366×768）靚芒，重係16:9闊屏幕，厚度只有4.5mm，打側睇就好似紙咁薄。基本上用家再唔使為TX預備機袋，唔怕花又薄身，就咁放落手提袋公事包就搞點，夠方便！</p><p>燒錄DVD內置藍芽無線</p><p>TX將會推出TX17GP同TX16GP兩部新機；TX17GP屬高規格機種，同時亦有黑、白兩色機身選擇，而TX16GP就只有白色。TX系列雖然機身輕細，不過功能同樣齊全，令人驚奇嘅係連DVD燒碟機都放得落，重可以玩埋雙層燒錄，除此之外，亦有全面無線功能配備，除必備嘅802.11b/g，亦對應藍芽2.0，咁用家就可以玩齊藍芽滑鼠、藍芽耳筒等最新周邊，解除以往一大推電線嘅束縛！&#13;<br> 測試時筆記者亦留意到鍵盤位置，並無因為機身細而縮小了；部份同SizeNotebook會將鍵盤變細，令到打字好唔方便，TX鍵盤大小同標準相近，較容易習慣使用。用家買機都會注意電量，TX16GP提供9小時操作時間，出外工作就唔使驚無電啦！</p><p>TX大解剖</p><p>TX用上唔少VAIO嘅新設計同技術，記者會上就放咗原形機同相關材料作介紹。</p><p>小資料</p><p>新舊系列比較&#13;<br> &#13;<br> TX&#13;<br> 最薄：21mm&#13;<br> 重量：1.24kg&#13;<br> &#13;<br> T&#13;<br> 最薄：25mm&#13;<br> 重量：1.38kg&#13;<br> </p><p>TX17GP	&#13;<br> 處理器：	PentiumM753（1.2GHz）	&#13;<br> 記憶體：512MBDDR2&#13;<br> 硬碟：	60GB&#13;<br> 光碟機：	DVD±RW&#13;<br> 屏幕：11.1"WXGA&#13;<br> 體積：272.4×21-28.5×195.1mm&#13;<br> 重量：1.24kg&#13;<br> &#13;<br> TX16GP&#13;<br> 處理器：	PentiumM733（1.1GHz）&#13;<br> 記憶體：512MBDDR2&#13;<br> 硬碟：40GB&#13;<br> 光碟機：	DVDCombo&#13;<br> 屏幕：11.1"WXGA&#13;<br> 體積：272.4×21-28.5×195.1mm&#13;<br> 重量：1.26kg</p><p>FJ58GP內置眼仔</p><p>雖然FJ58GP無學TX系列，使用特別物料製造，不過喺今次新機中，都算相當搶眼，機身大小適中，使用14.1"WXGA（1,280×800）闊屏幕，既提供足夠顯示空間，機身仍保持輕巧，只重2.4kg，機身使用雙色設計，睇落就無咁單調，另外亦強調其好玩、娛樂功能，喺屏幕頂就設有31萬像素視像鏡頭，而咪高峯亦放埋喺鏡頭旁邊，用家隨時就可以「面對面」通話！&#13;<br> &#13;<br> 規格：P-M740（1.73GHz）、512MBDDR2、60GB硬碟、DVD±RW、14.1"芒</p><p>BX168GP指模辨識</p><p>印象中VAIO比較少提供指模辨識功能，BX168GP就採用一個高度保安嘅指模驗證系統，最多可紀錄21個指模，方便唔同使用者登入：另外亦提供一系列保安系統，如32位密碼、硬碟密碼、視窗密碼等等。喺機頂亦設有視像鏡頭，方便作網上通信，唔知將來會唔會有埋面部辨識系統呢？&#13;<br> &#13;<br> 規格：P-M760（2GHz）、512MBDDR2、60GB硬碟、DVDCombo、15.4"芒</p></body></html>