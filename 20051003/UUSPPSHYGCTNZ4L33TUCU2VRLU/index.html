<html><header><meta charset="utf-8"><title>茶葉銀行生意奇佳</title></header><body><h1>茶葉銀行生意奇佳</h1><p>咪以為淨係金銀珠寶、屋契、地契先可以擺喺銀行，原來茶葉都得㗎。祖國第一家係雲南開嘅「普洱茶銀行」，開業不過半年，生意好到不得了。原來，普洱擺得愈耐，就愈香愈值錢，因此茶葉銀行就特別針對個人同企業客戶，提供普洱茶收藏、保管、回收、買賣同寄存服務。到目前為止，銀行已經拍賣普洱茶成廿次，總成交金額九十二萬元人民幣，認真商機無限。&#13;<br> 新華社</p></body></html>