<html><header><meta charset="utf-8"><title>　　葉澍堃搵槍指記者 - 李八方</title></header><body><h1>　　葉澍堃搵槍指記者 - 李八方</h1><p>經濟發展及勞工局局長葉澍堃噚日竟然搵槍指住記者？話說八方噚日去咗「教育及職業博覽2005」嘅開幕禮，葉局長係主禮嘉賓，典禮完咗之後，佢就參觀展覽攤位。&#13;<br> 葉局長貴人事忙，每個攤位睇睇就走，惟獨去到警務處嘅攤位，唔知係咪因為班差人用咪大大聲話歡迎佢，搞到葉局長唔好意思唔入去，加上個個差人都大大隻，局長入咗去都好難走返出嚟，所以佢最終留咗成五分鐘先走人。突然童心未泯嘅葉局長，忽然間攞起支冇子彈嘅雷明登，重指住八方成班記者行家，然後又問啲記者驚唔驚……八方心諗，好彩支槍冇子彈，如果唔係葉局長走火就大鑊！&#13;<br> （圖）葉澍堃（左）攞住支雷明登指向記者，重問班記者驚唔驚。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>