<html><header><meta charset="utf-8"><title>英國藝術品牌Religion手做夠矜貴</title></header><body><h1>英國藝術品牌Religion手做夠矜貴</h1><p>從來人手做的東西都比較矜貴，單睇日牌銀器王Goro's，件件手做，加上手工出眾，自然能吸引到一班潮人愛戴。全人手做的衫又如何？來自英國的新街牌Religion就是打正旗號以全人手做作賣點，專做扎染、PatchWork等複雜工序，於時裝界內絕對買少見少。雖然Religion的名氣目前不算大，但憑這股對做衫的熱誠，要於潮界內打響旗號應不成問題。&#13;<br>&#13;<br>記者：李崗華　攝影：陳智良　模特兒：Peter</p><p>時裝藝術宗教！</p><p>Religion的設計師Mr.Donovan認為時裝是一種藝術，所以每件出品都堅持全人手做，以保持其質素。Religion的板斧當然不止這一道，Mr.Donovan更配合音樂、宗教、政治等題材，形成一種獨特的風格，當中以宗教題材最為常見，以配合Religion這個品牌之名，希望各界潮人會信奉Religion這個「時裝藝術宗教」！</p><p>春季矜貴推介</p><p>Religion以全人手作賣點，而最新春季系列，就大玩獨特布料及拼貼手工，做出視覺上的對比。雖然只限於T恤、恤衫等簡約款式，但每件衫都着重手工與細節，着起零舍唔同！</p><p>搶眼印花：</p><p>印花T恤圖案簡約但細緻，英文字母或圖案都一樣搶眼，而純棉質料亦十分舒適，襯牛仔褲必備！</p><p>有型扎染：</p><p>扎染圖案好難做得又靚又潮，但Religion今季推出的扎染Tee，以橫間及黑色為主，簡約有型，值得推介。</p><p>好玩拼貼：</p><p>品牌的PatchWork系列同樣以簡約設計為主，但十分講究細節和手工，所以感覺特別矜貴。</p><p>售賣點：&#13;<br> Bauhaus（28823551）&#13;<br> 銅鑼灣紀利左治街1號地下2-3號舖</p></body></html>