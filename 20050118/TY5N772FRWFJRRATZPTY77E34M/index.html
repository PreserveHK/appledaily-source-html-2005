<html><header><meta charset="utf-8"><title>精明消費：<br>中式刺繡咕𠱸營造過年氣氛</title></header><body><h1>精明消費：<br>中式刺繡咕𠱸營造過年氣氛</h1><p>農曆新年貴為中國人最重視的傳統節日，當然要做足迎接工夫。如果唔想太破費換過一張新梳化，但又想有點新搞作的話，大可諗諗為梳化配襯一套富中國特色的咕𠱸，簡簡單單已可為一室營造節日氣氛。今日就為大家搜羅一些中式咕𠱸，另外重有創意十足的款式，相信總有一款啱你口味！&#13;<br>&#13;<br>記者：梁彩燕　攝影：蔡鴻雯、楊錦文&#13;<br>Model：Crystal（CoolFactory）</p><p>刺繡圖案至應節</p><p>在眾多咕𠱸中，要數最應節的，首推富中國色彩的刺繡圖案，加埋福祿壽、發財等字，夠晒好意頭。出年係雞年，亦有一些Cutie雞圖案的款式，你又鍾意邊一款！</p><p>豔彩牡丹刺繡&#13;<br>尺寸：30×30cm</p><p>呢個色彩鮮豔的咕𠱸，新派得嚟又不失中國傳統色彩。頂部繡上牡丹花，加埋一個裝飾如意釦，搶眼奪目！&#13;<br> 原價：$239&#13;<br> 特價：$191.2　b</p><p>福祿壽老人家最Buy&#13;<br>每個尺寸：41×41cm</p><p>福、祿、壽都具有吉祥如意的意思，若將佢哋拼埋一齊放，更可集合財運福氣、功名事業同長壽健康於一身。以絲綢再繡埋金線的福、祿、壽咕𠱸，美觀又好意頭。&#13;<br> 售價：$338/個　a</p><p>發財人人愛&#13;<br>每個尺寸：41×41cm</p><p>人人都希望發大達，新年到人人開口埋口都恭喜發財，所以放兩個繡咗金線的發財字樣咕𠱸喺客廳，人人見到都鍾意！&#13;<br> 售價：$338/個　a</p><p>四邊掛穗中國味濃&#13;<br>尺寸：40×40cm</p><p>中式織錦咕𠱸，紅噹噹夠節日氣氛，中間的中式刺繡夠簡潔，四邊則有金色掛絮作點綴。無論配襯中式家具抑或西式家具，都同樣好睇。&#13;<br> 售價：$49.9　c</p><p>繡滿吉祥圖案&#13;<br>尺寸：41×41cm</p><p>咕𠱸以綠色作為主色，夠晒特別，面頭繡滿各種中國吉祥圖案，好像如意結和紅燈籠等，重有寓意年年有餘的錦鯉魚，四邊圍有金線，傳統得來又唔覺俗氣。&#13;<br> 原價：$298&#13;<br> 特價：$253.3　a</p><p>Q版公雞&#13;<br>尺寸：40×40cm</p><p>來年係雞年，屋企擺放雞圖案的擺設就最應景。呢個Q版公雞叼住個「恭賀新禧」揮春同你拜年，應節得嚟又富童真。&#13;<br> 原價：$29.9&#13;<br> 特價：$19.9　c</p><p>金絲咕𠱸有福氣&#13;<br>尺寸：54×60cm</p><p>一到農曆新年，大紅大紫金光燦爛就最好意頭。呢款以金絲製造，並以不同的「福」字字形做背景的咕𠱸，面頭有大大個搶眼福字做主角，寓意有福氣。&#13;<br> 原價：$398&#13;<br> 特價：$338.3　a</p><p>柔順織錦易拆易洗&#13;<br>尺寸：35×49cm</p><p>澳洲PrivateCollection長形小咕𠱸，面套為織錦質料，柔順又軟滑，摸上去有點似絲，兩個如意鈕釦，營造中國味道，咕𠱸套可拆出清洗。&#13;<br> 售價：$520　g</p><p>特色設計好鬼Cute</p><p>除了一啲具有傳統應節特色的咕𠱸外，坊間亦有不少別具心思的設計，無論從Pattern、質料、功能又或外形設計，都一樣咁討人歡心，無論係實用、玩花臣抑或愛Cutie，統統有得你揀！</p><p>黑眼圈小狗&#13;<br>每個尺寸：37×43cm</p><p>黑眼圈Cutie小狗外形夠煞食，佢嘅四邊重有兩粒鈕可以將腳仔扣起，捲埋一嚿成長形。屁股仔上的心心可以拆除，極可愛！&#13;<br> 原價：$199/個&#13;<br> 特價：$159.2/個　b</p><p>陽光美少女&#13;<br>尺寸：35×40cm</p><p>帶有夏威夷熱帶風情的椰林樹影圖案，色彩繽紛，令人一見陶醉。玩沖浪的性感美女加埋釘咗珠片的椰子樹，放喺客廳好搶眼！&#13;<br> 原價：$179&#13;<br> 特價：$143.2　b</p><p>釋負離子放香氣&#13;<br>尺寸：30×33cm</p><p>來自日本的Mattari，造型可愛，只要捉實佢口入面個「吊鐘」，佢就會釋出負離子，重會散發一陣陣薰衣草香氣，當堂Relax晒！&#13;<br> 售價：$350　e</p><p>太空粒子紓疲勞&#13;<br>尺寸：30×45cm</p><p>呢個Cotteen推出的咕𠱸公仔名叫Momo，以太空感溫粒子做填料，可用來墊腰、墊手又或當攬枕，提供足夠Support，有助紓緩肌肉疲勞。&#13;<br> 原價：$268&#13;<br> 特價：$88　g</p><p>回彈力高挨得舒服&#13;<br>尺寸：長73×闊45×高40cm</p><p>用厚質的絲絨布做外衣，污糟咗可拆出機洗，裏面係回彈力高的填料，體積較大，用嚟挨住睇電視，連腰骨中部都照顧到，夠晒舒服。&#13;<br> 售價：$420　f</p><p>趣致發聲咕𠱸&#13;<br>尺寸：34×40cm</p><p>呢個曉發聲的Spratt咕𠱸，內藏一個會發聲的活動式裝置，只要輕力按中間位置，就會發出呠呠聲響，重有小尾巴同大眼睛造型，非常趣致。&#13;<br> 售價：$99　d</p><p>售賣點</p><p>a　彩綾殿　28338338&#13;<br> 銅鑼灣崇光百貨八樓&#13;<br> &#13;<br> b　斗室29158132&#13;<br> 上環荷李活道123號荷李活華庭3號舖&#13;<br> &#13;<br> c　實惠26638833&#13;<br> 旺角彌敦道610號荷李活廣場一樓全層&#13;<br> &#13;<br> d　宜家傢俬31250888&#13;<br> 九龍灣德福廣場二期三樓&#13;<br> &#13;<br> e　LOG-ON22658868&#13;<br> 九龍塘又一城UGL301&#13;<br> &#13;<br> f　G.O.D.27845555&#13;<br> 尖沙嘴海港城香港酒店3樓&#13;<br> &#13;<br> g　崇光百貨28338338&#13;<br> 銅鑼灣軒尼詩道555號</p></body></html>