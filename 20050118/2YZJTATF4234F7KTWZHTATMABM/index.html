<html><header><meta charset="utf-8"><title>睇公仔估功能<br>8部iKoMo鏡盒手機等你攞</title></header><body><h1>睇公仔估功能<br>8部iKoMo鏡盒手機等你攞</h1><p>手機要多功能，夠實用已經係必備條件，若果好似iKoMo最新推出iK201有埋個趣怪外形，十足十鏡盒一樣，就更易得用家歡心。今日《蘋果》就聯同iKoMo，送出8部旗下最新嘅iK201影相手機，讀者若想立即成為至潮玩家，就要快啲答啱問題Fax返嚟喇！&#13;<br>&#13;<br>記者：許福合　攝影：周旭文&#13;<br>ImageGirl：Winnie</p><p>PROFILE</p><p>制式：GSM900/1800雙頻&#13;<br> 內芒：1.8吋（6萬5色/128×160像素）&#13;<br> 外芒：1.1吋（256色/96×64像素）&#13;<br> 鏡頭：30萬像素鏡頭&#13;<br> 功能：GPRS、64和弦、拍片、MMS、WAP&#13;<br> 記憶：內置5.5MB&#13;<br> 備用時間：110小時&#13;<br> 通話時間：2小時&#13;<br> 體積：59×53×22.5mm&#13;<br> 重量：76g&#13;<br> &#13;<br> TPTelecommunication&#13;<br> 查詢電話：21530300</p><p>今次送出iKoMo嘅iK201，屬摺機款式，合上後細細部，放落褲袋絕對無問題，機身似足女士們常使用嘅鏡盒，非常有趣。而且機細輕薄，配埋機面黑白迷彩花紋，更見獨特！雖然機仔細細，但功能亦毫不遜色，設有現時相當流行嘅雙芒設計，內芒為1.8吋（6萬5千色TFT），而外芒亦用上256色OLED，畫面非常清楚。至於影相功能亦算齊全，內置有30萬像素CMOS鏡頭，可作4倍數碼變焦，並設有多種連環拍攝及環境模式功能，相片質素亦有一定水準，而且提供有圖像編輯功能，唔使抄落電腦都可以改相，夠晒好玩。</p><p>可愛介面冧女仔</p><p>iK201其中一個有趣之處，係介面圖像化，每個目錄內都有動畫配合，用慣其他呆板介面，今次可以話煥然一新！機內還備有唔少有趣遊戲，其中一個化身功能，可以大玩變裝，變完之後更可設定為待機圖案，只要花啲心思，就可擁有一個與別不同畫面。而鈴聲亦提供有64和弦，並預先內置有35首鈴聲供用家選擇。iK201聲量頗大，電話鈴聲一響，必定能引起全場注意，最啱經常會MissCall嘅人。拍片部份則可拍攝到多段10秒MPEG影片，亦算相當暢順，影相影到悶，轉吓口味都唔錯。就算唔講玩，一般個人資訊管理亦好齊全，設有備忘錄、紀念日提示、來電相片及分組等功能，相當貼心。</p><p>遊戲篇</p><p>想立即成為百萬像手機iK201機主，都唔係難事，只要通過以下兩關，答啱問題Fax返嚟就有機會獲得。</p><p>第一關：圖片配對</p><p>一打開iK201，就會見到好可愛嘅圖像化介面，每一個都有其獨特功能，請依圖片提示，將相關對應功能依英文代號填在右方參加表格內。</p><p>A.攝像機&#13;<br> B.設定&#13;<br> C.通話記錄&#13;<br> D.制訂計劃&#13;<br> E.工具箱&#13;<br> F.電話簿</p><p>第二關：問答題</p><p>1.iK201配置多少像素CMOS？&#13;<br> A.30萬　B.60萬　C.100萬&#13;<br> &#13;<br> 2.iK201內置多少記憶體？&#13;<br> A.1MB　B.4MB　C.5.5MB&#13;<br> &#13;<br> 3.iK201和弦鈴聲數量？&#13;<br> A.24　B.64　C.72</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542?23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭8名參加者各得到iKoMoiK201手機一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及TPTelecommunicationLTD員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p><p>抵玩影相摺機</p><p>想玩影相摺機，市面上亦有唔少抵玩選擇，賣價一般唔過$2,000，功能同外形都唔太輸蝕。</p><p>CFX65天線特別</p><p>西門子嘅CFX65，用上30萬像素鏡頭，配有40和弦，最特別係用上環形天線，賣相不俗。&#13;<br> 規格：GSM雙頻、6萬5色芒、40和弦、30萬像素鏡頭、GPRS&#13;<br> $1,688（a）</p><p>J102功能齊全</p><p>ASUSJ102前身J101向以平價功能齊全見稱，新機功能同樣齊全兼抵玩，成為唔少玩家之選。&#13;<br> 規格：GSM三頻、雙26萬色芒、40和弦、30萬像素鏡頭、GPRS&#13;<br> $1,760（b）</p><p>E300蛋形手機</p><p>三星手機愈嚟愈受歡迎，而呢部E300機身不設天線，蛋形機身，相當流線型，可吸引一眾潮人。&#13;<br> 規格：GSM雙頻、6萬5色內芒、40和弦、30萬像素鏡頭、GPRS&#13;<br> $1,850（b）</p><p>K889MP3鈴聲</p><p>天闊嘅K889，除咗可摺機身外，亦主打MP3播放功能，內置有64MB記憶體，當MP3機咁玩都得。&#13;<br> 規格：GSM雙頻、6萬5色內芒、64和弦、30萬像素鏡頭、GPRS&#13;<br> $1,580（b）</p><p>AK720輕身之作</p><p>AKMobile嘅AK720，外形跟前作差不多，不過更為輕巧，只有80g，攜帶方便，掛頸都唔太重。&#13;<br> 規格：GSM雙頻、6萬5色內芒、40和弦、10萬像素鏡頭、GPRS&#13;<br> $1,480（b）</p><p>L1100葫蘆外形</p><p>LGL1100屬於LG入門級影相手機，外形似葫蘆，勝在手感夠晒一流，功能亦算齊全實用。&#13;<br> 規格：GSM三頻、6萬5色內芒、40和弦、30萬像素鏡頭、GPRS&#13;<br> $1,688（a）</p><p>查詢：&#13;<br> （a）One2Free（25123123）&#13;<br> （b）菱科傳訊（21099998）</p></body></html>