<html><header><meta charset="utf-8"><title>無綫度身訂做新節目受寵若驚<br>克勤炮製HKIdol：我做忠嘅</title></header><body><h1>無綫度身訂做新節目受寵若驚<br>克勤炮製HKIdol：我做忠嘅</h1><p>一向被指為無綫契仔的李克勤，前晚與陳慧琳為歌唱比賽擔任評判時，自爆無綫總經理陳志雲主動找他擔任新節目《殘酷一叮》主持，原本克勤因檔期問題而辭演，但陳志雲幾番邀請令他受寵若驚，最後欣然答應。</p><p>陳慧琳（Kelly）、李克勤、鄭融、劉浩龍和2R，前晚出席於九龍灣國際展貿中心舉行的「Sing途大戰總決賽」，穿上性感黑色透視裝的Kelly除與克勤擔任評判外，還表演助興。<br> &#13;<br> <spanclass>與總經理密斟 &#13;<br> 對於無綫即將推出類似美國《一夜成名》（《AmericanIdol》）的歌唱比賽《殘酷一叮》，屬意克勤和梁榮忠擔任主持，克勤前晚自爆無綫總經理陳志雲曾找他密斟，他說：「本來我推咗，因為下個月我要去英國曼聯球會拍嘢，三月又要去美加做騷，但前日見到陳志雲，佢好認真咁拉埋我一邊，話個節目係為我度身訂做，聽佢咁講我真係嚇咗一跳，受寵若驚，佢好有誠意，話點都會就我期。」&#13;<br> 記者取笑克勤不愧是無綫契仔時，克勤笑說：「好在𠵱家係年頭啫，如果唔係就會好敏感，我會同梁榮忠一齊主持，希望做到《AmericanIdol》咁成功啦！一百蚊（獎金）一秒喎，連做幾次台主，分分鐘好搵過我哋。」<br> &#13;<br> <spanclass>Kelly怕冇衫着 &#13;<br> 問克勤會否像《AmericanIdol》主持般窒參賽者，他自言是一個親民的歌手說：「我會盡量幫助參賽者，忠仔做奸，我做忠嘅。」&#13;<br> 此外，Kelly為演出《紙醉金迷》一曲特別訂做了一批衣服，但前晚穿的透視裝已是最後一套，故此下次再唱《紙》曲時，已不知穿甚麼了。&#13;<br> 採訪：李珮洳攝影：林德雄</spanclass></spanclass></p></body></html>