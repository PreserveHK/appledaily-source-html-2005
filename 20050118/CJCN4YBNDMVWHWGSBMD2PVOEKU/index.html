<html><header><meta charset="utf-8"><title>NEC細細部MP3手機</title></header><body><h1>NEC細細部MP3手機</h1><p>各大手機廠最新嘅戰場，已經由影相鏡頭轉移至播放MP3功能之上，淨係呢兩個月推出嘅MP3手機，閒閒哋都有10部8部，而且未必一定係高階型號先有得玩，入門級一樣得。就好似NEC呢部N150，日前就有水貨到港，體積細細部，機身線條簡單得嚟非常好睇。機內更設有MP3播放程式，不過N150只可講係一部「兼職」MP3手機，因為不設記憶卡插槽之外，機內亦只有29MB記憶體，只夠擺幾首歌。機背設有30萬像素鏡頭，對入門級手機嚟講，規格都算中規中矩，加上價錢都唔算貴，鍾意細細部，閒時影吓相聽吓歌，都算考慮得過！&#13;<br>&#13;<br>記者、攝影：劉耀祥&#13;<br>全新世界（27872282）</p><p>PROFILE&#13;<br> 制式：GSM雙頻&#13;<br> 顯示器：6萬5色（128×128像素）&#13;<br> 功能：64和弦、MP3播放、錄音、30萬像素鏡頭、GPRS&#13;<br> 備用時間：186小時&#13;<br> 通話時間：170分鐘&#13;<br> 體積：92×43×17.5mm&#13;<br> 重量：74g</p></body></html>