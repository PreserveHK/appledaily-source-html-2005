<html><header><meta charset="utf-8"><title>200萬自動對焦威力4部SonyEricssonK750i等你拎！</title></header><body><h1>200萬自動對焦威力4部SonyEricssonK750i等你拎！</h1><p>自問「機」不離手，對影相質素諸多要求，一部內置200萬像素、有拉趟式保護蓋嘅影相手機，應該幾啱你！今日《蘋果日報》聯同SonyEricsson送出4部全新銀色版K750i畀讀者，只要答啱兩關嘅問題，最快Fax過嚟，呢款影相手機就有機會到你手！&#13;<br>&#13;<br>記者：陳國輝　攝影：周旭文&#13;<br>ImageGirl：小慧</p><p>Profile</p><p>制式：GSM900/1800/1900&#13;<br> 體積：100×45×20.5mm&#13;<br> 重量：99g&#13;<br> 顏色：黑、銀&#13;<br> 備用時間：400小時&#13;<br> 通話時間：540分鐘&#13;<br> 主要功能：26萬色彩芒、200萬像素鏡頭、4倍數碼變焦、MSPRODuo插卡、MP3播放器、FM收音機、內置3D遊戲</p><p>一秒自動對焦</p><p>想跟DC對撼，淨係得個高像素鏡頭又邊夠揮！K750i屬於SE旗下第一款具備「AF自動對焦系統」嘅GSM手機，玩法與DC無異，只要影相時對準景物輕按半下快門，畫面就會出現紅色框並發出「嘟」一聲，咁即係表示對準目標喇！再㩒埋嗰半下，就會將影像拍低。好處係景物特別清晰之餘，亦都唔模糊；試用重發現反應幾快，一、兩秒已經對到焦，好多專業機都未必咁迅速！</p><p>外置插卡聽歌</p><p>聽歌亦都係K750i拿手好戲，不過內置僅34MB，莫講話抄MP3，淨係Save相都未必夠！不過SE早有後着，機側設有記憶卡插槽，可最高支援1GBMSPRODuo，跟機亦會附送一張64MB卡，「單撈」10首MP3歌都應該冇問題！唔聽歌，重可以緊貼時事，收聽電台新聞或節目，K750i內置FM自動追台功能，唔使手動Search咁煩！</p><p>遊戲篇</p><p>想拎走K750i話都冇咁易，只要你已經清楚晒此機特點，再答啱以下兩關嘅問題，填妥參加表格，最快答啱Fax過嚟，K750i就隨時到手！</p><p>第一關&#13;<br>考眼力</p><p>考考各位「慧眼」，以下4張照片，你估吓邊一張相係用SonyEricssonK750i拍嘅呢？（提示：K750i所拍攝相片清晰度較高）</p><p>第二關&#13;<br>選擇題</p><p>1.SonyEricssonK750i有邊兩種機殼顏色選擇？&#13;<br> A.橙色及黑色&#13;<br> B.銀色及橙色&#13;<br> C.銀色及黑色&#13;<br> D.白色及黑色&#13;<br> &#13;<br> 2.SonyEricssonK750i嘅鏡頭有幾多倍數碼變焦？&#13;<br> A.2倍&#13;<br> B.4倍&#13;<br> C.8倍&#13;<br> D.16倍&#13;<br> &#13;<br> 3.SonyEricssonK750i有幾多MB內置記憶體？&#13;<br> A.16MB&#13;<br> B.34MB&#13;<br> C.64MB&#13;<br> D.128MB&#13;<br> &#13;<br> SonyEricsson（82038863）</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542?23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭4名參加者各得到全新銀色版K750i一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.《蘋果日報》及SonyEricsson員工、家屬不得參加。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p></body></html>