<html><header><meta charset="utf-8"><title>愛心大使手記<br>暑期招待孩童觀賞白海豚</title></header><body><h1>愛心大使手記<br>暑期招待孩童觀賞白海豚</h1><p>上個禮拜，大使應承過，會努力為弱勢社群嘅細路哥搵暑期節目，今個禮拜，大使就有好介紹。&#13;<br> 非牟利組織「生態教育及資源中心」，將於七月下旬至八月其間舉辦多場「親親白海豚」海上之旅，透過蘋果日報慈善基金安排，贊助嚟自弱勢家庭嘅孩子玩番一晝（時間由早上九時三十分至中午十二時三十分），歡迎社會服務機構組織有興趣嘅家庭報名參加，每團人數不超過六十人。&#13;<br> 大使首先要多謝「生態教育及資源中心」贊助呢次活動，負責人Ken哥話，佢哋一直致力建立市民正確嘅生態保育觀念，又知道好多清貧家庭嘅小朋友，未必成日有機會出海，所以今次特別舉辦幾場「親親白海豚」海上之旅，讓小朋友觀賞中華白海豚之餘，同時教導佢哋認識保護海洋環境嘅重要性。</p><p>歡迎社福界組團參加</p><p>今次活動只限社福機構或團體報名，招待對象主要係綜援家庭、新來港家庭、單親家庭及低收入家庭等弱勢社群。&#13;<br> 查詢詳情，請於辦公時間內致電《蘋果》暖流熱線，電話︰29908688。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>