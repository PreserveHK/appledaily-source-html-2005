<html><header><meta charset="utf-8"><title>新車速報：家庭車05揭戰幔<br>日產Tiida細車身大車廂</title></header><body><h1>新車速報：家庭車05揭戰幔<br>日產Tiida細車身大車廂</h1><p>05年新車陸續抵港，日產就有車廂、尾廂空間都勁闊落嘅TiidaSporthatch揭背五門及四門房車做代表，加入本地小型房車大戰區。啱啱喺前日揭幕嘅NissanFestival，除咗Tiida之外，重有喺香港難得一見嘅第一代Fairlady及達卡賽事冠軍級Rally。今日係展期最後一日，唔得閒去睇？Tiida重可以喺Showroom睇到，但240Z同Rally王就惟有睇以下報道喇！&#13;<br>&#13;<br>記者：馬慶武　攝影：楊錦文</p><p>6呎高人可蹺腳坐</p><p>喺香港，一切都講求實用抵玩，所以1500cc級別房車嘅市場真係好大，大到日產代理除原有嘅Sunny四門房車外，再引入全新Tiida車系，增強1.5級別戰力迎敵。&#13;<br> 全新Tiida分為四門轎車及五門揭背式房車兩款，同樣採用全新開發嘅全鋁合金引擎，慳油環保。車廂配套大量採用嶄新物料，更提供同級最強嘅空間感，就算6呎高人坐上後座，都一定唔會頂頭，慢吓手重可以蹺埋腳㖭！</p><p>新皮革車廂求突破</p><p>Tiida外形好fresh，尤其五門揭背版更表現出超越本身車價嘅格調，不過講到要喺同級對手中突圍，就不得不提佢嘅內在美喇！Sporthatch嘅座椅採用Cabron皮革、格仔纖維包裹，可見廠方非常注重車廂舒適度及耐用性。&#13;<br> 車身輕巧嘅Tiida，出奇地擁有極闊落嘅車廂，除咗較高嘅車身提供充足嘅頭頂空間外，後座椅腳與前座嘅距離更長達650mm，配合埋車頂天窗，無論乘客或駕駛者、高佬定肥仔，都唔會感到侷促。性能方面，齋睇規格、數字就相當令人滿意，不過講到行車表現，始終要留待代理安排試車後先可以下定論。</p><p>TiidaSporthatch車身特點係凸點</p><p>TiidaSporthatch嘅外形比四門版後生有衝勁，帶嚟好大新鮮感。</p><p>座艙簡約e匙撻車&#13;<br>&#13;<br>五門TiidaSporthatchSpec.</p><p>引擎：1498cc直4DOHC&#13;<br> 馬力：109ps/6000rpm&#13;<br> 扭力：15.1kgm/4400rpm&#13;<br> 傳動：無段變速自動波，前輪驅動&#13;<br> 懸掛：（前）麥花臣支柱（後）扭力桿&#13;<br> 制動：（前）通風碟（後）鼓式&#13;<br> 輪胎：185/65R15&#13;<br> 尺碼：4205×1695×1535mm&#13;<br> 車重：1415kg&#13;<br> 車輛提供：合誠汽車（22621088）</p><p>Tiida車廂用上最新輕軟物料&#13;<br>&#13;<br>四門Tiida頂級版Spec.</p><p>引擎：1498cc直4DOHC&#13;<br> 馬力：109ps/6000rpm&#13;<br> 扭力：15.1kgm/4400rpm&#13;<br> 傳動：無段變速自動波，前輪驅動&#13;<br> 懸掛：（前）麥花臣支柱（後）扭力桿&#13;<br> 制動：（前）透氣碟（後）鼓式&#13;<br> 輪胎：185/65R15&#13;<br> 尺碼：4395×1695×1535mm&#13;<br> 車重：1395kg&#13;<br> 車輛提供：合誠汽車（22621088）</p><p>同場加映&#13;<br>&#13;<br>第一代Fairlady</p><p>05年首個大型車展NissanFestival，本地代理除咗安排新車系Tiida作全港首次展出外，更有包括貨車嘅日產全線車系大晒冷，而且呢個Show重唔只引你買車，本地代理重好有誠意咁由日本空運第一代Fairlady古董車到港，俾古董車Fans親身一睇呢架首部喺國際賽車界獲取成就嘅日本汽車。另外場內嘅越野賽車區，就有曾經攞過達卡越野賽冠軍嘅NissanPickupRally王展出，同樣都係車迷難得一見嘅靚車。</p><p>NissanFestival</p><p>地點：尖沙嘴新世界中心&#13;<br> 時間：今日10:00am至9:00pm</p></body></html>