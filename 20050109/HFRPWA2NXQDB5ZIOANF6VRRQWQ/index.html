<html><header><meta charset="utf-8"><title>《森魔》血色記號人嚇人</title></header><body><h1>《森魔》血色記號人嚇人</h1><p>自從俾《鬼眼》嚇過一次，禮切沙也馬蘭新片總背負全球期待嘅壓力。隨之而來嘅《不死劫》、《驚兆》以至今天的《森魔》，觀眾驚歎聲、拍手聲逐漸下降，觀乎《森魔》全球票房，不得不承認導演正流失大量Fans。&#13;<br>《森魔》是導演禮切另一套以驚慄作包裝嘅傑作，劇情依舊保持一貫神秘感，結局揭盅先恍然大悟，論導演技巧，《森魔》的確較以往成熟，好多心理壓力及人性描寫得頗為細緻，呢方面屬導演最強之處。明星壓陣係禮切一貫風格，拍過布斯韋利士、森姆積遜、米路吉遜等王牌，今次輪到《鋼琴戰曲》金像影帝安哲倫保迪同《異形》薛歌妮韋花上陣，不過睇完套戲先知，原來係金像大導朗候活的女兒，演盲眼女布斯達拉斯候活坐正做主角。</p><p>「平凡」之驚嚇感</p><p>故事講述一個偏遠小村莊，村內的居民不能越過森林前往城市，因森林內住着一些連名都不能提嘅惡魔，紅色還被禁止在村莊內出現，因會招惹到嗰啲「阿嘅」。某天每家門前突然出現駭人的血色記號，令全村人心惶惶，後因盲眼女為救愛郎，不惜穿越森林往城市尋藥，村中長老們聽後堅決反對，一直隱藏在村莊的驚人秘密，便由她踏進森林一刻，慢慢地展現真相。全片內容驟眼睇好平凡，但導演能夠拍出不平凡嘅驚嚇位，令觀眾置身於其中，一步一步發現真相。&#13;<br> &#13;<br> 文：盧曹珠&#13;<br> &#13;<br> DVD售$168&#13;<br> VCD售$48&#13;<br> 發行：洲立影視&#13;<br> 查詢電話：24188827</p></body></html>