<html><header><meta charset="utf-8"><title>05年必踩潮人新玩物LowRider</title></header><body><h1>05年必踩潮人新玩物LowRider</h1><p>近幾年愈來愈多人玩單車，由摺車到爬山單車，再到鹹魚翻生的BMX，玩的人都有增無減，可見單車已被視為潮物。但潮嘅單車又點止以上兩種，要數最潮單車，LowRider一定當之無愧，其實LowRider係美國Hip-Hop界長青之物，外形勁閃，加上改裝潛力媲美電單車，所以吸引了不少潮人，不少潮舖更將它放於舖內作裝飾之用。而本地亦有潮舖將LowRider引入，實行將熱潮帶到香港！&#13;<br>&#13;<br>記者：李崗華　攝影：楊錦文　模特兒：豪</p><p>On豪：&#13;<br> NowCommandLogoCoachJacket（$224/a）&#13;<br> NowCommand洗水RedLine牛仔褲（未定價/a）</p><p>巡航單車變身潮流玩物</p><p>LowRider單車其實係參照LowRider（巡航電單車的一種）電單車而製成，所以要在短小的街道上踩，會比一般的單車較難控制，初學者需要經過一段短時間就可熟習，加上LowRider的玩家主要目的都係為咗有型，所以玩家對功能方面都無太大要求，但LowRider已足以應付一般路面，所以初學者毋須擔心。至於改裝方面，一般都係以D.I.Y為主，今次到港的LowRider都只備有基本配件，但外形方面的確比一般單車潮，毋須改裝依然見得人。如果要購買改裝配件，舖頭方面亦有提供代訂，但就需時一至兩個星期左右。</p><p>即睇！美國Fans喪改LowRider！</p><p>睇完直版LowRider經已覺得勁潮？未算，再睇吓美國單車友點樣喪改LowRider，就會知點解LowRider會被稱為最潮單車。不少美國Fans直情當LowRider係真車一樣咁改，極為瘋狂。</p><p>DetailsCheck!</p><p>正宗的LowRider會於車胎邊刻有LowRider字樣。</p><p>潮人愛LowRider!&#13;<br>少年堂Simon：「唔改裝已夠潮」</p><p>雖然LowRider初次到港，但香港潮人少年堂堂主Simon經已率先玩，可見LowRider有幾潮，Simon除玩LowRider之外，更有售賣LowRider，雖然賣的為平價版，但經已證明LowRider受到注目。&#13;<br> Simon：「其實我經已留意咗LowRider好耐，於美國初次見到LowRider時經已被外形吸引，跟住見不少美國雜誌亦有介紹，就連去到日本亦有發現不少潮人都有玩，就算唔玩都會放一架於Office或店舖作裝飾之用，所以就於美國訂購一架，雖然初玩時覺得比一般單車難控制，但好快就適應。至於改裝方面，我自己就只係作小部份改裝，原因係香港較難搵到配件，但唔改裝亦經已夠潮！」</p><p>初級改裝必備三寶！</p><p>其實如果初擁有LowRider而又想改裝，可以先從三項必備配件埋手，除較易Carry外，更即時令架車有唔同的感覺。（所以配件NowCommand提供代訂?價錢未定）</p><p>平價LowRider!</p><p>Simon除擁有LowRider外，更引入兩架LowRider作售賣，但就屬平價版，車身較短，而且座位只用上膠質座椅，感覺無咁高級，但就勝在容易操控，加上車身用上閃粉色，女仔踩就啱晒！（各$2,280/b）</p><p>DetailsCheck!</p><p>把手上的骰仔係Simon的好友專誠於美國訂回來。</p><p>售賣點：&#13;<br> aNowCommand（23013823）&#13;<br> 尖沙嘴嘉蘭圍8A閣樓（利時商場對面）&#13;<br> &#13;<br> b少年堂（28344004）&#13;<br> 銅鑼灣駱克道519號1樓</p></body></html>