<html><header><meta charset="utf-8"><title>日本天后濱崎步巡迴亞洲</title></header><body><h1>日本天后濱崎步巡迴亞洲</h1><p>日本女歌手濱崎步為咗宣傳最新大碟《MYSTORY》，早前接受日本雜誌《日經Entertainment》訪問，步姐喺訪問中話佢只鍾意唱日文歌，所以冇興趣好似宇多田光咁進軍美國。不過早前曾經喺韓國開騷嘅步姐，就話希望嚟緊可以喺亞洲開演唱會，因為前年嘅沙士問題，令到佢取消巡迴亞洲開演唱會嘅計劃，搞到一班歌迷冇機會見佢。</p></body></html>