<html><header><meta charset="utf-8"><title>　　聖芳濟慶金禧筵開180席 - 李八方</title></header><body><h1>　　聖芳濟慶金禧筵開180席 - 李八方</h1><p>聖芳濟書院噚晚喺會展中心舉行金禧大party，筵開逾一百八十席（可能係會展嘅紀錄），超過二千二百師生校友同在校就讀嘅同學濟濟一堂，八方喺現場見到行會成員范鴻齡、民政事務局前局長藍鴻震、樂施會行政總裁莊陳有、香港足總顧問郭家明、電視廣播總經理陳志雲……校友曾志偉同張衞健上台表演。&#13;<br> 原來早喺一八七四年，聖芳濟已喺上海設校。四九年上海聖芳濟中學結束，一批修士南下香港再建新學校。到咗一九五五年，坐落詩歌舞街嘅新校舍落成，首任校長為KennyT.Doheny修士。&#13;<br> 五十年間，聖芳濟出咗好多知名學生，例如最近捲起旋風嘅李小龍，五十年代即在此受教育，並追隨外籍修士習西洋拳。近年復出嘅歌星許冠傑都係校友之一。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>