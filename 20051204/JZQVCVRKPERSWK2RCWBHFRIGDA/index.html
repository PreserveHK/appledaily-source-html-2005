<html><header><meta charset="utf-8"><title>　　田少唔阻黨友上街 - 李八方</title></header><body><h1>　　田少唔阻黨友上街 - 李八方</h1><p>上市公司恒豐金業響荃灣嘅金至尊珠寶分店噚日開幕，主席林世榮除咗請到代言人陳慧琳嚟剪綵，自由黨主席田北俊亦有到賀。&#13;<br> 原來林世榮已經加入咗自由黨幾年，田少為咗支持黨友，所以幫手剪綵；另一名黨友兼香港工業總會主席丁午壽，亦係剪綵嘉賓。八方捉住田少問佢點睇今日嘅爭取普選大遊行，佢重申自由黨係支持政改方案，估計唔會有黨友參與遊行，不過亦唔會阻止黨友咁做。&#13;<br> 講番恒豐金，荃灣金至尊分店已經係港澳第七間分店，林世榮同八方講，打算明年再開多五間分店，地點重搵緊。公司之前用一千萬元，簽咗陳慧琳做兩年代言人，明年重有一年，若然效果好，可能繼續合作。不過從噚日場面睇，fans同街坊迫爆夠晒宣傳效果啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>