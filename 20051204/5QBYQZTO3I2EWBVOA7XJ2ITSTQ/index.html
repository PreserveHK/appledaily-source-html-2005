<html><header><meta charset="utf-8"><title>今日開倉：波鞋TrackSuit開倉Slazenger58折</title></header><body><h1>今日開倉：波鞋TrackSuit開倉Slazenger58折</h1><p>香港的天氣認真有性格，12月頭，天氣依然時凍時熱，寫稿當日氣溫有19度，天文台預測今日氣溫會跌至14度，係入冬以來最凍嘅一日，天氣唔凍買嘢，天氣凍就更加要入貨啦！撞啱「潮流易賣區」開倉，減價貨品一如以往低至三折，各大牌子Slazenger、Champion、Caterpillar、Gola及Disney均蜂擁上場，主打波鞋同TrackSuit，想入貨？今次慳唔少！&#13;<br>&#13;<br>記者：葉靜君　攝影：陳偉強&#13;<br>Model：MichelleHo</p><p>SlazengerTrackSuit58折</p><p>要數經典衣着，TrackSuit一定名列前茅，自70年代adidas將三間TrackSuit發揚光大，此衣物已成了必備衣物，到90年代Retro風復興，70年代的懷舊TrackSuit又再紛紛出籠。普通一件TrackSuit最平都要都要成三百蚊，今次開倉的TrackSuit之中，以Slazenger的黃撞紅、綠襯色TrackSuit最靚，五八折賣$250一件，不過限量只有100件，想買就要快！&#13;<br> &#13;<br> Caterpillar穩陣之選&#13;<br> 穩陣之選有Caterpillar深藍色PolysterTrackSuit，老闆Mike主力推介，襯牛仔褲、波鞋已經好睇。&#13;<br> 原價：$425&#13;<br> 開倉價：$180</p><p>SlazengerTrackSuit共有4隻色選擇，限量各25件。&#13;<br> 原價：$425&#13;<br> 開倉價：$250</p><p>Slazenger棒球褸&#13;<br> 同樣係經典設計的棒球褸，採用皮袖設計，厚身，着落夠保暖，特價四折都唔使。&#13;<br> 原價：$559&#13;<br> 開倉價：$220</p><p>Slazenger衞衣$90</p><p>Slazenger一向走運動路線，但近年進攻香港市場，老字號都突然變得少女化得多。&#13;<br> 原價：$280&#13;<br> 開倉價：$90</p><p>平價揀APO</p><p>APO係乜牌子？相信好少人知，此TrackSuit款式不俗，而且勝在平，$140有找，心口大大個V字圖案，顏色配搭幾有Retro感覺。&#13;<br> 原價：$375&#13;<br> 開倉價：$139</p><p>Champion有帽衞衣</p><p>講衞衣，不得不提經典老牌Champion，近$400元的一件有帽衞衣，今次只賣$120。&#13;<br> 原價：$399&#13;<br> 開倉價：$120</p><p>劈價波鞋　首選GolaBoxingShoes</p><p>開倉劈價的波鞋牌子唔少，大家比較熟悉有Gola、RoyalElastic等等，全部半價。Gola係英國歷史悠久嘅足球運動鞋牌子，咁啱今年一百周年紀念，宣傳攻勢強勁。打頭陣的女裝波鞋當中，這款高筒BoxingShoes啱晒冬天，有鮮粉紅色及黑色選擇，襯短裙仔至啱。&#13;<br> 原價：$499&#13;<br> 開倉價：$250</p><p>嫌着高筒麻煩，可選無筒款波鞋，一款3隻色各只售$200。&#13;<br> 原價：$399&#13;<br> 開倉價：$200</p><p>WinniethePooh高筒Sneakers</p><p>諗都無諗過，WinniethePooh竟然有出Sneakers，而且款式不俗。高筒款式加上麖皮襯絨面，重有多圖案選擇。着得Converse多嫌悶？$199諗得過！</p><p>Caterpillar重型靴</p><p>咪忘記，Caterpillar本來就係出產重型機械、重型工業衣着。這對CaterpillarStockton屬長青款式，原價要成$800蚊一對，𠵱家$400唔使有交易。&#13;<br> 原價：$799&#13;<br> 開倉價：$390</p><p>「潮流易賣區」開倉資料：</p><p>日期：即日起至12月10日&#13;<br> 時間：上午11:00至下午7:00&#13;<br> 地點：紅磡鶴園東街4號恆藝珠寶大廈10樓1013室&#13;<br> 查詢電話：26270889&#13;<br> 付款方式：現金</p></body></html>