<html><header><meta charset="utf-8"><title>阿倫台上搞㷫阿Lam</title></header><body><h1>阿倫台上搞㷫阿Lam</h1><p>譚詠麟（阿倫、左）演唱會前晚請咗林子祥（Lam）做嘉賓，阿倫見阿Lam上台就笑佢：「你因住跌落啲窿度，大窿就跌，細窿就好似葉德嫻咁攝住。」阿倫又扮女人聲，同阿Lam跳辣身舞，阿倫話：「我個唱都百變，韓紅叫我爸爸，葉德嫻叫我乖仔，學友叫我阿女，又同阿Lam做同志。」阿倫重走埋去問李香琴啲歌啱唔啱聽，點知琴姐話：「啱聽，不過我撞聾呀。」</p></body></html>