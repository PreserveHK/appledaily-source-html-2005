<html><header><meta charset="utf-8"><title>棟篤企狂飆腳仔軟晒</title></header><body><h1>棟篤企狂飆腳仔軟晒</h1><p>講起Segway，大家就諗起喬治布殊首次踩車仆親事件。時至今日，這種玩意已席捲全球，hit到暈。來到泰國一樣有得玩，個半鐘約3百多港元，唔使排隊，重可以招搖過市，「飄」住去遊皇宮，好威！不過，企足90分鐘，小心腳痹！&#13;<br>記者、攝影：陳慧敏</p><p>成班friend「飄」住去遊街，好過癮！</p><p>Segway攝左攝右易上手</p><p>一早知Segway好易學，誰不知只要腳板「係咁意」傾前傾後，左手輕扭把手，它就感應到來去自如，還可以原地轉圈上斜落斜，企喺度統統搞掂。難怪泰國好多細路都招積地話你知：「好易玩，教埋你都得呀！」</p><p>鬧市飄移超爽！</p><p>小記玩了15分鐘已經熟習駕駛，然而行進速度仍會被走路的小學生爬頭。「成4萬幾蚊港紙一部㗎！撞花就死喇！」然而眼見同伴們一上馬路，統統升級40ccMedium，踩行油在馬路邊直路飛馳，自由攝位駛入圍欄，上行人路又走馬路，非常爽快。企住周圍兜，個半鐘真係好快過，落車時發現，企足個半鐘的腳仔好軟，滿天星星，「飄」過踩車。&#13;<br> &#13;<br> 1.ThailandSegwayTours&#13;<br> 地址：128/1SukhumvitSoi4WoraburiInn地下&#13;<br> 電話：（66）2-2536379/（66）9-0908199&#13;<br> 收費：1,800Baht/90分鐘（要預約）&#13;<br> 網址：www.thailandsegwaytours.com</p><p>亞洲最大賽車場飆車掟到手軟</p><p>行動升級，殺入全亞洲最大的高卡車場飆個痛快。位於「泰國蘭桂坊」RCA的高卡車場，三種速度100cc、160cc跟270cc可選，跑道全長800米，嚟緊06年還打算擴建，增長至1200米，彎道更多更刺激。而且還有電子積分牌，邊個排頭邊個包尾一眼睇晒。高卡車四平八穩好穩定，方向盤的觸電感比四驅車更甚，每次掟彎時那種離心力勁有快感。跑到第三圈小記已經開始手軟，但仍拚命按實那震過四驅車的方向盤，掟彎、U-Turn、踩油，大路上遇車過車如有神助，最後衝過終點。回頭睇睇積分牌，咦？點解都係包尾嘅？唉……&#13;<br> &#13;<br> 2.RCAPLAZA2ND.FL&#13;<br> 地址：31/11RCAPlazaSoiSoonvijai-Rama9&#13;<br> 電話：（66）2-2031205（內線7）&#13;<br> 收費：100cc150Baht/5分鐘；160cc195Baht/5分鐘&#13;<br> 套票：160cc/5分鐘+270cc/10分鐘×2次：990Baht</p><p>ABCKitchen蛋糕泰菜乜都得</p><p>極速狂飆了一天，手軟腳軟，於是，Peter帶我們去上家政課，學整泰菜冬蔭功。這裏晚上是咖啡室，5時前就是泰菜教室，而且Target都是年輕少女或者小朋友，除了傳統泰菜外，整西餐、蛋糕、餅乾甚至Pizza乜都得，而且一次過可以容納10班每班3人的小組同時上課，早一日打個電話預約就有得玩。&#13;<br> &#13;<br> 3.ABCKitchen&#13;<br> 地址：SiamSquareSoi1&#13;<br> 電話：（66）2-2547267&#13;<br> 網址：www.abccookingstudio.com</p><p>TonyJaa最愛半價食避風塘炒蟹</p><p>「姐娥」餐廳由泰皇皇親國戚行宮改建而成，當紅「冬蔭功」TonyJaa就最愛來此。聽Peter講，來這五星級飯店吃飯的都是達官貴人明星紅人，一碟「泰式避風塘炒蟹」分分鐘吃掉平民五分一人工，唔係啩……誰知望望餐牌，2斤重的「泰式避風塘炒蟹」叫價1,200Baht（都是海鮮價），不過港紙$240（泰國平民平均月薪約6、7千Baht），平足香港成半！&#13;<br> &#13;<br> 4.姐娥餐廳&#13;<br> 地址：68/2SoiSukhumvit20,Prakanong,Klongtoey&#13;<br> 電話：（66）2-2588008</p><p>出門提一提</p><p>簽證：持BNO或特區護照均毋須簽證。查詢：31966100（泰國領事館）&#13;<br> &#13;<br> 套餐：乘搭泰國航空，往曼谷室內大型高卡車場、夢幻樂園、夢幻真雪城、芭堤雅暹邏小人國、鱷魚潭歷險之旅五天抵玩團，$1,699；查詢：27222888（新華旅遊）&#13;<br> &#13;<br> 貨幣：1港元約兌7.19Baht&#13;<br> &#13;<br> 鳴謝：新華旅遊</p></body></html>