<html><header><meta charset="utf-8"><title>GiGi再赴京三鎖保私隱</title></header><body><h1>GiGi再赴京三鎖保私隱</h1><p>梁詠琪（GiGi）昨日在港台接受訪問，談到早前在北京公幹時被兩男女闖入其酒店房間一事，GiGi透露兩日後要再到北京工作，問她今次會否加強保安？她說：「我諗所有貴重嘢要跟身，重要帶三個鎖鎖住個篋。」</p><p>不列黑名單</p><p>主持人問到GiGi假若知道是記者所為，會否將其列入黑名單，不再接受他的訪問？GiGi表示一切言之尚早，她說：「𠵱家都未百分百肯定邊個做，所以都係言之尚早，加上又未拉到人。」&#13;<br> 另外，日前有雜誌拍到GiGi與男友鄭伊健共晉晚餐，GiGi笑說：「話我哋分手同復合都係同一間雜誌，我真係覺得好搞笑，而且佢哋寫我哋食過乜嘅資料有啲錯。」&#13;<br> 採訪、攝影：李珮洳</p></body></html>