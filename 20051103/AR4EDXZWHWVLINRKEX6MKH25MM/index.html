<html><header><meta charset="utf-8"><title>數碼影音：24mm+手動變焦極爽</title></header><body><h1>數碼影音：24mm+手動變焦極爽</h1><p>半專業級DC一向有班捧場客，呢類相機今年裏面最突破性嘅設計，莫過於加入扮D-SLR鏡頭嘅手動變焦功能，最近連KodakEasyShare系列都推出首部手動變焦嘅Prosumer級DC－－P880，外形同手感似足D-SLR，對於揚言唔再出D-SLR嘅Kodak，絕對係玩嘢之作！&#13;<br>記者：梁瑋瑜&#13;<br>攝影：何家亮&#13;<br>ImageGirl：JoeyMo</p><p>手動變焦！以往多數只會喺D-SLR嘅鏡頭上面出現，不過今時唔同往日，部份ProsumerDC都加入咗呢個設計，一方面畀用家更佳手感，另一方面影相時候要Zoom前Zoom後，速度可以由用家控制，想幾快都得，唔怕錯過重要場面啦！</p><p>24mm超廣角鏡</p><p>P880配備一枚830萬像素嘅CCD（有效像素為800萬），最高可拍攝解像度為3,264×2,448嘅相片，像素方面喺同級機嚟講唔算突出，但係對於大部份用家，相信已經好夠用，而呢部機嘅光圈最大可以去到F2.8，表現相當唔錯。&#13;<br> P880採用KodakEasyShare系列其他機都用嘅Schneider-KREUZNACHVARIOGON鏡頭，影像質素更有保證，鏡頭配備5.8倍光學變焦，雖然比起10倍以上嘅S9500及FZ30略為遜色，但勝在最Wide去到24mm，用嚟影風景就最合適。</p><p>加入RAW拍攝模式</p><p>P880外形望落同D-SLR好似，不過機身就小巧得多，重量只係得556g，就算好似記者咁要經常帶住部機周圍走，都唔會太過重，而且P880嘅手感唔錯，只係略嫌手柄同鏡頭之間距離太短，手指較粗嘅用家，喺轉動鏡頭嘅時候可能會比較不便。&#13;<br> P880擁有一個2.5"顯示屏，喺同級能作手動對焦嘅ProsumerDC裏面，都可算是數一數二大，睇相夠晒清楚，不過解像度唔算高，有點失色。此機可以用JPEG、TIFF或RAW格式儲存相片，唔講唔知原來佢喺EasyShare系列裏面，第一部可以影RAW格式嘅型號，可見P880絕對係同系列嘅旗艦級作品，以接近$5,000嘅定價都算合理。</p><p>KodakP880Profile</p><p>感光元件：1/1.8"830萬CCD&#13;<br> 光學變焦：5.8×&#13;<br> 顯示屏：2.5"TFTLCD（115,000像素）&#13;<br> 最大光圈：F2.8（Wide）-F4.1（Tele）&#13;<br> 焦距：24-140mm&#13;<br> 尺寸：115.8×97×91.2mm&#13;<br> 重量：556g</p><p>試相區&#13;<br>&#13;<br>室外人像：夠細緻</p><p>人像膚色偏淡不過勝在夠自然；側光情況下，背光的一邊面雖然較黑（記者特意唔開閃燈），不過細緻如頭髮絲仍清晰可見，亦冇起「渣」的情況，的確唔錯！</p><p>陰天戶外：高反差強</p><p>記者試拍當日是大陰天，要拍光猛靚相都好難，雖然的士車身顏色一樣偏淡，但車廂內的人物，放大原相一睇，竟然連着乜嘢衫都睇得一清二楚，此機對光暗高反差位的敏感度好高。</p><p>同場加映：EasyShareP85012×防手震大炮</p><p>Kodak同時又推出咗一部EasyShareP850，雖然呢部機冇手動變焦，但係就有12倍光學變焦，而且加上防手震系統，就算Zoom到幾遠都唔怕因為手震影唔到靚相。同P880一樣，用咗德國名廠Schneider-KREUZNACHVARIOGON鏡頭，影出嚟嘅相質素不俗。&#13;<br> P850配有525萬像素CCD，同樣擁有2.5"顯示屏，可以拍攝解像度為640×480嘅短片，更有多個拍攝模式包括光圈先決、快門先決等可以選擇，整體功能十分出色。</p><p>Profile</p><p>感光元件：1/2.5"525萬CCD&#13;<br> 光學變焦：12×&#13;<br> 顯示屏：2.5"115,000像素TFTLCD&#13;<br> 最大光圈：f/2.8（Wide）-f3.7（Tele）&#13;<br> 焦距：36-432mm&#13;<br> 尺寸：108×84.2×72mm&#13;<br> 重量：403g&#13;<br> &#13;<br> Kodak（800901514）</p><p>專業Sales點睇手動變焦DC&#13;<br>&#13;<br>定位尷尬</p><p>DCPower阿俊&#13;<br> 手動變焦ProsumerDC處於專業級用家同消費級用家之間，定位其實都幾尷尬，好多客買機都睇鏡頭焦距，呢部KodakP88喺24-140mm，夠晒Wide，應該會幾吸引。</p><p>品牌影響</p><p>DCCareer坤哥&#13;<br> 近排都好多客嚟搵同類型手動變焦DC，不過Kodak呢個品牌一向比較受大陸客歡迎，香港用家都係鍾意富士或者Panasonic多啲！</p></body></html>