<html><header><meta charset="utf-8"><title>歐陽震華變鴨寮街吉祥物</title></header><body><h1>歐陽震華變鴨寮街吉祥物</h1><p>歐陽震華（Bobby）前晚在深水埗出席「香港電腦通訊商會」活動，被委任為「數碼之源大使」。Bobby表示早前拍攝無綫劇集《翻新大少》時，曾在鴨寮街開工三個多月，所以與街坊十分熟絡，他說：「我整音響都會返嚟。」</p><p>搵街坊做老臨</p><p>Bobby與郭羨妮拍《翻》劇煞科戲時，吸引約千名街坊圍觀，令Bobby十分難忘，他說：「我恃熟賣熟，所以搵街坊一齊拍，我叫佢哋見我同郭羨妮攬住就拍手掌，結果效果都好好。」問鴨寮街的「姐姐」可有給他抱抱？Bobby說：「我男fans多過女fans，佢哋好熱情，有時我拍嘢去士多借廁所，啲婆婆重會請我飲嘢，可能我個樣好親民，係鴨寮街嘅吉祥物。」&#13;<br> 採訪、攝影：馬建華</p></body></html>