<html><header><meta charset="utf-8"><title>　　馬時亨星洲探「仔」 - 李八方</title></header><body><h1>　　馬時亨星洲探「仔」 - 李八方</h1><p>股市昨日啟市，但金市就上個禮拜年初四已經率先開鑼，事關金場周六都有交易，同股市一個星期trade五日唔同。記得當日八方去睇金市開市，只見到財經事務及庫務局常秘何鑄明，馬時亨局長冇出現。當時估佢一定出咗埠，果然中。&#13;<br> 八方噚日同馬局長拜年，原來佢趁新春小休，去咗星洲探個契仔，昨天至返工。所以一早向金場理事長程文傑「請定假」。咁識做，八方於是祝佢步步高陞，局長即刻有反應，猛話「我升唔升好閒，最緊要個市升」。咁講到升官喎，又係好敏感嘅，分分鐘俾人話你有野心㖭。咁，唔講升官，都可以民望上升，局長騎騎笑：「我哋做好份內事啫」。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>