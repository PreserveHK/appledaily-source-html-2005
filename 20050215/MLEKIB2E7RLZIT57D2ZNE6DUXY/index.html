<html><header><meta charset="utf-8"><title>　　吳靄儀早知訂花畀自已 - 李八方</title></header><body><h1>　　吳靄儀早知訂花畀自已 - 李八方</h1><p>大狀黨吳靄儀噚日同梁家傑唔慶祝情人節，繼續坐鎮佢哋嘅A45電台節目，討論同情人節冇關嘅諮詢架構。未入正題前，吳靄儀先講情人節，佢重質疑傑哥，點解唔同太太Carol出街慶祝情人節，究竟有冇問過太太？&#13;<br> 傑哥就繼續撐話，無理由喺同一間餐廳、坐同一個位、食同一個餐，喺情人節食就要畀多三倍！對佢嚟講，日日都係情人節啦，唔使特登喺二月十四日慶祝。&#13;<br> 不過傑哥都有買過花送畀太太嘅，佢話，拍拖嗰陣都係送過幾次花畀Carol，但有時知道太太鍾意，點都要買吓花嘅，好似老婆返到辦公室，如果個個女同事都收到花，咁佢都會希望收到花嘅！吳靄儀聽到後就話，早知就自己訂花送畀自己啦！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>