<html><header><meta charset="utf-8"><title>理想家居：aluminium清貨減價<br>幾百蚊搬DesignerChair返屋企</title></header><body><h1>理想家居：aluminium清貨減價<br>幾百蚊搬DesignerChair返屋企</h1><p>家居要顯得有格調，裝修工夫固然不可少，家具選擇同樣重要，一張特色DesignerChair，置放家中適當角落，足以平添生活品味。專賣設計師家具的家具店aluminium，4間分店剛開始一年一度清貨大減價，限量DesignerChair陳列品、自家設計品牌、特色家具3折起，手快有手慢無，要掃貨是時候。&#13;<br>&#13;<br>記者：方英男　攝影：陳盛臣　模特兒：Lie（DragonEight）</p><p>年度大減價睇中好落手</p><p>aluminium這專售特色家具的家具店，店內大多出售歐美入口家具，店舖內由外國設計師製作的Designerchair，是追求時尚品味的年輕人的心頭好。雖然店舖知名，但大部份人都得個睇字。何解？因為一張Designerchair動輒幾千元，即使有心也未必有力。斷估你入過去參觀，又或Windowshopping過無數次，但睇中咗嘢始終都唔捨得買，𠵱家有好消息，aluminium舉行清貨大減價，絕對是你家居添品味的好時機。</p><p>Designerchair存貨有限要買趁手</p><p>今次大減價主打Designerchair，款式種類繁多，世界各地設計師的作品擺滿店舖陳列室，單單Windowshopping已經是種享受！貨品售賣3折起，平均5折有交易。謹記以下介紹貨品，連4間分店陳列品在內每款為數只得8件，賣一張就少一張，以後不會再返貨，賣完就無，想買心頭好就別再三心兩意，扑槌科水！</p><p>自家品牌&#13;<br>必買Checkmate梳化</p><p>aluminium不只賣外國Designerchair，其自家設計產品一樣受歡迎，老實款式不多，但款款經過精心設計，絕不比進口家具遜色，旗下Checkmate梳化更是響朵作。Checkmate是Checkerboard第二代梳化，上年一出雙人梳化標價$5,999，也大把人爭住買，有買趁手。</p><p>其他家具入啱貨添家居品味</p><p>除Designerchair外，其他特色家具如收藏櫃、茶几、座地燈、電腦枱同樣減價促銷，雖然以下介紹貨品會再次返貨，但之後會回復原價出售，趕快返屋企，由客廳、飯廳、書房、睡房開始Check清楚，睇吓邊件家具又殘又舊需要替換，帶定軟尺入嚟揀番件喇！</p><p>aluminium減價清貨&#13;<br> 日期及時間：即日起至2月20日1:00pm至5:00pm&#13;<br> 地址及電話：&#13;<br> 中環店：擺花街2至10號匯財中心地舖1B及301至2室（25465904）&#13;<br> 灣仔店：皇后大道東58至64號地舖及地庫（25774066）&#13;<br> 銅鑼灣店：京士頓街8號地舖D（25774766）&#13;<br> 黃竹坑店：黃竹坑道53號英基工業中心22樓（25465906）</p></body></html>