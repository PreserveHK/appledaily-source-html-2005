<html><header><meta charset="utf-8"><title>同蔡少芬搶靚衫爭飯碗<br>黎姿收百萬由頭到腳被包</title></header><body><h1>同蔡少芬搶靚衫爭飯碗<br>黎姿收百萬由頭到腳被包</h1><p>由蔡少芬擔任代言人的服裝品牌，曾有傳張栢芝會加入成為另一位代言人，但結果卻由黎姿跑出，而黎姿早前便為該公司拍攝廣告，除得到可觀酬勞外，更獲免費提供形象設計師。</p><p>自拍過《金枝慾孽》後，黎姿除得到無綫台慶頒發的「最受歡迎女主角」獎外，人氣急升的她工作量亦大增，經常到外地登台搵真銀，最近更成為服裝品牌Moiselle代言人。&#13;<br> 除有七位數字酬勞外，黎姿亦得到該公司免費提供形象指導。而早前她便專程為該公司拍攝了一整天廣告，換足二十多套春夏新裝。<br> &#13;<br> <spanclass>年年有薪加 &#13;<br> 該服裝品牌一直由蔡少芬做代言人，曾有指張栢芝會取代其位置，黎姿對此說：「我唔知呀！其實呢間公司啲衫分咗好多條line，其中一條新系列主要係迪士尼公仔嘅衫，而我主要為呢系列嘅衫宣傳。」問是否取代蔡少芬，黎姿說：「唔知，我覺得只要做好本份就得喇。」問到她會否因為《金》劇大受歡迎而加酬金，她說：「唔可以話因為呢樣嘢而加價，只係我年年都會加薪。」<br> &#13;<br> <spanclass>設計師代勞 &#13;<br> 作為新代言人，黎姿獲得很多福利，她說：「公司對我好好，佢哋畀我着其他牌子嘅衫。以往我每次出席活動之前就好頭痛，𠵱家佢哋安排一個形象設計師畀我，有乜活動佢就幫我搵衫，加上佢哋又出埋鞋，即係我由頭到腳都唔使諗就有人幫我代勞，真係好舒服。」&#13;<br> 採訪：魯萍　攝影：陳慧安</spanclass></spanclass></p></body></html>