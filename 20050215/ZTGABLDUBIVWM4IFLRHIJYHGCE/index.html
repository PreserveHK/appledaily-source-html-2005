<html><header><meta charset="utf-8"><title>賣拍攝權幫補<br>球驗客手記：大哨超豪訂婚Party勁出血</title></header><body><h1>賣拍攝權幫補<br>球驗客手記：大哨超豪訂婚Party勁出血</h1><p>噚日係情人節，而皇家馬德里嘅巴西前鋒朗拿度，就喺法國尚蒂伊堡搞咗個盛大嘅訂婚派對，以作為畀未婚妻施卡莉妮嘅情人節禮物，重廣邀約咗包括大哨嘅皇馬隊友好似施丹、碧咸，以及一級方程式車神舒密加等二百五十名賓客，同佢哋一齊慶祝。&#13;<br> 難怪大哨嘅經理人艾斯柏話：「雖然西班牙法律規定一個人唔可以同年離婚及結婚（大哨同佢前妻美蓮妮離婚不足一年）；不過，朗拿度同施卡莉妮都當正今次係佢哋嘅結婚派對。」&#13;<br> 據講，大哨呢個派對認真豪，淨係租座古堡，就用咗二萬歐元（約二十萬零三千港元），派對上所用嘅鮮花費用，就係七萬歐元；所有費用加起上嚟，要成九十萬歐元。不過，唔好睇大哨平時儍頭儍腦咁，佢嘅數口都不知幾精，佢已經將今次派對嘅獨家拍攝權，以四十萬歐元賣咗畀西班牙八卦雜誌《Hola！》㖭！<br> &#13;<br> <spanclass>12碼爭晉級水鬥水&#13;<br> 錫菲聯韋斯咸太自負？ &#13;<br> 星期日錫菲聯對韋斯咸嘅英格蘭足總盃重賽，打足一百二十分鐘都分唔到勝負，結果要以互射十二碼決勝，而錫菲聯就以互射十二碼三比一晉級，下場作客阿仙奴。不過，兩隊射十二碼就認真渣，射唔入唔係對方龍門醒，而係射得差，唔通佢哋賽前有信心得滯，冇練過十二碼？<br> &#13;<br> <spanclass>贏愛華頓後隊酒醉駕&#13;<br> 古莊臣被捕闖禍 &#13;<br> 車路士喺英超聯放領，唔知係咪咁，所以佢哋嘅前鋒古莊臣開心得滯，喺上星期六贏咗愛華頓後，同隊友去咗飲酒慶祝，重因醉酒駕駛俾警察拉咗。車仔領隊摩連奴以紀律嚴明見稱，但由於洛賓養傷，另一前鋒基斯文又唔識入波，古莊臣今次犯錯，可能走得</spanclass></spanclass></p><p><spanclass>𡁻兩粒炒哥連泰斯&#13;<br> 羅賓奴威過泰維斯 &#13;<br> 上星期來港賀歲嘅羅賓奴「弗」到震，一返到巴西就為山度士省入兩粒再加個助攻，令球隊大勝哥連泰斯三比○，係哥連泰斯首次喺阿根廷球星泰維斯在陣情況下輸波。泰維斯今季以高姿態投身巴西聯賽，呢次響「新人王」較量輸晒畀羅賓奴，都可謂過江龍不及地頭蟲。<br> &#13;<br> <spanclass>入球不斷皇馬唔重用&#13;<br> 奧雲返英好過 &#13;<br> 噚朝皇馬二比一反勝奧沙辛拿，七十三分鐘上場嘅奧雲門前執雞係成場波關鍵。佢今季表現確係好好，先前已經入咗十球；聯賽八次正選、十三次後備上場，亦射入七球。試問咁嘅數據點會冇正選打先？我求大俠認為既然佢響皇馬唔受重用，真係不如返英國，使咩喺度受氣呀！</spanclass></spanclass></p></body></html>