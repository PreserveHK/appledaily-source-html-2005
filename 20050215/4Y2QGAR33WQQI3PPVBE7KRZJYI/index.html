<html><header><meta charset="utf-8"><title>　　飛哥入院去唔到哈爾濱 - 李八方</title></header><body><h1>　　飛哥入院去唔到哈爾濱 - 李八方</h1><p>新正頭，老董感冒，飛哥（圖）入院，真係大吉利是。八方噚日搵飛哥問佢何偉途單嘢做乜咁勞氣，佢重聲音響亮話真係好激氣，先至出嚟鬧民主黨不守承諾。&#13;<br> 八方問佢身體點？佢話已經冇事，人坐喺辦公室，聽緊電話，你話有乜事？後嚟八方搵到飛嫂，佢話，阿飛喺過年前覺得唔舒服，所以入院檢查，𠵱家已經冇事，噚日開工大吉。&#13;<br> 原來飛嫂同飛哥每年都鍾意出外避歲，佢哋本來約咗班好朋友去哈爾濱度歲，睇吓冰雕，點知飛哥臨時有事，咁梗係身體大過天，所以冇去旅行。至於飛哥邊度有事，飛嫂就唔肯講。&#13;<br> 阿飛屬龍，今年六十四，當然未算老，但係到咗呢啲年紀，都係小心為着。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>