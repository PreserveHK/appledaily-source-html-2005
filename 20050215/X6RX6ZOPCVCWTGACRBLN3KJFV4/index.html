<html><header><meta charset="utf-8"><title>醉駕單車都有罪?!<br>馮仁昭四圍超：嘟嘟四月TVB派錢講法律</title></header><body><h1>醉駕單車都有罪?!<br>馮仁昭四圍超：嘟嘟四月TVB派錢講法律</h1><p>無綫繼節目《殘酷一叮》之後，會喺四月推出一個全新嘅遊戲節目，暫名叫《法王之王》。馮仁昭聽聞無綫高層好重視呢個免費為觀眾提供法律知識嘅新節目，計劃搵鎮台之寶鄭裕玲（嘟嘟）孭飛做主持之餘，重預成百萬獎金送畀觀眾，一於大灑金錢。而每集節目都會請法律界嘅知名人士嚟做顧問，好似早排被傳向無綫𢱑撈嘅謝偉俊，當然會預埋佢一份。<br> &#13;<br> <spanclass>邊玩邊學法例 &#13;<br> 講到個遊戲玩法，係將過去一啲真實個案攞出嚟畀參賽者同嘉賓辯論對錯，等佢哋估下單案當中係咪觸犯咗法例。至於節目中列舉嘅個案，都可能發生喺每一個小市民身上，只不過係一般人冇乜點去為意，好似飲醉酒踩單車原來都係犯法，有車牌嘅人士會被扣分；另外，一個養育四子女嘅人，如果再幫人湊兩個細路嘅話，就會觸犯咗託兒條例，真係唔講都唔知！&#13;<br> <br> <spanclass>張玉珊向華勝遊埃及返港 &#13;<br> 張玉珊同向華勝成日被傳分手，但噚日佢兩個就前後腳喺機場出現，原來啱啱去完旅行返港，張玉珊同記者講：「我同朋友去咗埃及旅行，不過有導遊同我講，如果要見埃及歷史文物倒不如去大英博物館睇。」另外，欣宜喺加拿大表演大受歡迎，張玉珊話見到欣宜𠵱家瘦得咁靚好安慰，不過就唔會同欣宜傾合作住，等佢大學畢業再算。</spanclass></spanclass></p><p><spanclass>楊思琦雞年想做業主 &#13;<br> 楊思琦農曆新年喺工作中度過，佢話咁重好，可以𢭃多啲利是。問思琦有乜嘢新年願望，佢話：「我希望雞年可以身體健康，多啲工作，然後賺多啲錢，因為我好想買樓，不過相信呢個願望最快要幾年後先可以實現。」而思琦又話每逢節日都會精心挑選禮物畀家人同男友，今年亦唔例外。<br> &#13;<br> <spanclass>任賢齊自嘲六十分情人 &#13;<br> 任賢齊噚日喺台灣為日前舉辦嘅情歌大賽冠軍情侶錄製單曲《那一年這一天》。小齊同Tina拍拖多年，但聚少離多，佢苦笑話：「我只能算是六十分的情人，合格邊緣而已。」今年小齊難得可以同女友一齊過情人節，去咗食浪漫情人節晚餐。<br> &#13;<br> <spanclass>馬浚偉好友陪過情人節 &#13;<br> 馬浚偉噚日情人節冇約會佳人，反而同大班朋友度過，但馬仔一啲都唔寂寞，佢話：「如果對方唔係一生一世嘅，就唔好隨便慶祝，我已經唔記得有幾多年冇慶祝過情人節。」馬仔又話今個新年預咗五位數字嚟派利是，點知都係預唔夠。<br> &#13;<br> <spanclass>周杰倫與女主播遊日 &#13;<br> 周杰倫同台灣女主播侯佩岑喺新年期間遊日本，俾台灣遊客見到，侯佩岑經理人話佢兩個只係咁啱撞到，而周杰倫唱片公司就話唔知佢同邊個朋友去日本。早排有相士指周杰倫同蔡依林今年會玩完，重話係周杰倫識咗第三者，估唔到今年啱啱開始，就傳出咁嘅緋聞。</spanclass></spanclass></spanclass></spanclass></p></body></html>