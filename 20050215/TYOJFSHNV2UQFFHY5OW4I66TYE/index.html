<html><header><meta charset="utf-8"><title>現場球迷心聲</title></header><body><h1>現場球迷心聲</h1><p><spanclass>Ashley和Tyler &#13;<br> 呢一對情侶嘅衣着簡直係「絕配」。男方Tyler支持騎士，所以着住占士件波衫，但係女方就鍾情湖人，所以着住拜恩件球衣。Tyler賽前認為（被佢女友Ashley所迫），今仗有拜恩復出嘅湖人贏面較高；重話騎士冇人可以守到拜恩！<br> &#13;<br> <spanclass>Jack及Joseph小兄弟 &#13;<br> 唔好睇呢兩位小朋友全身嘅占士打扮，就以為佢哋一定係幫騎士打氣，其實佢哋只係老竇Price（不願上鏡）嘅傀儡，因為佢哋老竇由細到大都支持騎士，所以兩個小朋友自然要跟隨啦。<br> &#13;<br> <spanclass>Vic與友人 &#13;<br> 一睇Vic着住件Kobe球衣再加上件Lakers外套，就知到佢係湖人嘅擁躉。Vic同佢個friend原來係專登由洛杉磯嚟克利夫蘭捧拜恩場，可謂超級湖人躉。當佢知到我由香港嚟之後，重呼籲香港啲球迷多啲支持Kobe㖭！<br> &#13;<br> <spanclass>Brain與Mandy &#13;<br> 呢兩位情侶球迷雖然冇着波衫，不過當我問到佢哋支持邊隊時，Brain就大大聲話支持LA，原來佢兩個都係專登由洛杉磯嗰邊過來睇比賽，重話剛剛見到拜恩練波先知佢會復出，覺得贏面大增。</spanclass></spanclass></spanclass></spanclass></p></body></html>