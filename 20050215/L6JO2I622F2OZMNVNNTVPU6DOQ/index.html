<html><header><meta charset="utf-8"><title>行家戥帝王碧比唔抵</title></header><body><h1>行家戥帝王碧比唔抵</h1><p>今日由於打早場的關係（比賽時間係當地下午三時半），所以午餐都乾脆喺場館入面解決：有牛扒、腸仔、沙律、麵包同朱古力蛋糕任食的傳媒餐，盛惠不過八蚊美金（唔使稅），加上飲品任飲，可算大件夾抵食。<br> &#13;<br> <spanclass>法蘭西斯落選合理 &#13;<br> 早前出咗明星賽後備名單之後，好多人都為無一名球員入選的帝王抱不平，估唔到呢邊都係一樣。喺食飯嘅時候，同一班克利夫蘭的行家講起明星賽，佢哋都覺得帝王的碧比落選最唔抵。因為以球隊戰績嚟計，帝王唔差過超音速，但後者就有阿倫同路易斯兩個入選；假如畀番一個位帝王，咁樣感覺上就公平好多。&#13;<br> 之後再講到今年的滄海遺珠，坐我隔籬、幫hoopshype.com寫嘢的DavidFriedman就話，最唔明係點解咁多人都覺得法蘭西斯應該入選。佢話假如呢位魔術控球後衞冇咁獨食，好似尼殊或者傑特的話，一早已經成為東岸第一，最後David更話法蘭西斯只不過好紐約人嘅馬貝利少少。其實，睇波係好個人嘅主觀感覺，球員表現好壞，有時真係見仁見智；不過有樣野想講嘅係：千祈唔好自誇「第一控衞」，否則只會好似馬貝利咁自取其辱！</spanclass></p></body></html>