<html><header><meta charset="utf-8"><title>歌神尾場爆滿：死都眼閉</title></header><body><h1>歌神尾場爆滿：死都眼閉</h1><p>前晚是歌神許冠傑（Sam）最後一場賀歲演唱會，亦是連日來首次爆滿的一場，阿Sam甫開場即說：「農曆年做騷真係困難，○四年開三十八場，都係你哋縱慣咗我，呢幾場嘅空位睇到我心情惡劣，今日爆滿我好開心，好安慰，你哋咁支持我，做人做到破晒紀錄，死都眼閉。」&#13;<br> 阿Sam又大讚嘉賓古巨基說：「佢今年好威，樣樣No.1，人又醒目又精靈，我認佢做豹紋契仔。」&#13;<br> 基仔亦賣口乖說：「大家留低手上嘅票尾，好有紀念價值，除咗係尾場外，重創咗一個歌手一年之內開四十四場嘅紀錄，超過五十五萬人睇到，我好佩服佢！」說罷更即時下跪敬禮。&#13;<br> <br> <spanclass>超時罰十五萬 &#13;<br> 阿Sam又宣布總結六場個唱，共收到五萬三千多元利是，他已囑陳達志（Ba叔）和主辦單位加碼至六萬元，全數捐出做善事，Ba叔則透露六場演唱會超時共罰款十五萬。&#13;<br> 採訪：李珮洳　&#13;<br> 攝影：何國豪</spanclass></p></body></html>