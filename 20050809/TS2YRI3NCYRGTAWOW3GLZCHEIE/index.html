<html><header><meta charset="utf-8"><title>iriverU10電視機Look</title></header><body><h1>iriverU10電視機Look</h1><p>出名靚聲嘅iriver最近一口氣發布咗一系列下半年推出嘅MP3機，其中最矚目嘅係U10呢部PMP，擁有2.2吋26萬色QVGA芒，按鈕隱藏咗喺螢幕上下左右四方黑色邊框位，令到外觀變得非常簡約，跟機重送埋電視機形機座，唔單止方便用家放喺枱面度睇片或者睇相，重可以叉電同埋接駁電腦，又可以當鬧鐘用，一舉數得。功能包括播片、睇相、播放音樂、電子書同埋遊戲等等。其他將會推出嘅型號包括可以掛爬山扣嘅彩芒MP3機T10，內置伸縮式USB插頭嘅T20，外形呈三角形顏色鮮豔嘅T30，同埋鑲咗一粒施華洛世奇水晶嘅掛頸型MP3機N11。&#13;<br>&#13;<br>記者、攝影：梁瑋瑜</p><p>U10</p><p>9月發售：待定（512MB/1GB）</p><p>iriver（25582166）</p></body></html>