<html><header><meta charset="utf-8"><title>老竇教大女醒目避鏡<br>馮仁昭四圍超：邱淑貞抱細女開心任影</title></header><body><h1>老竇教大女醒目避鏡<br>馮仁昭四圍超：邱淑貞抱細女開心任影</h1><p>豆斗邱淑貞不嬲都鍾意去中環鏞記食飯，前日familyday，馮仁昭又喺鏞記撞到豆斗，原來佢同老公沈嘉偉一家大細走咗去鏞記開餐，食到十一點幾先走人。原本豆斗個菲傭拖住大女落樓，但沈嘉偉一見到有記者喺度，即刻抱起大女，然後教個女點樣避開記者鏡頭。大女聽完老竇番說話後雙手掩面，重伏喺老竇膊頭度，真係醒目！</p><p>忙綵排舞台劇</p><p>至於抱住細女嘅豆斗，喺走出酒樓門口之前，特登幫細女拉起件衫頂帽，不過唔知係咪因為佢匆忙得滯，搞到頂帽甩咗，於是俾記者影到正。馮仁昭見細女眼仔睩睩，同阿媽成個餅印咁，好鬼可愛。&#13;<br> 另外，黃凱芹前晚同工作人員去翠華茶餐廳食消夜，睇見佢個樣好殘，原來佢忙緊綵排舞台劇。</p></body></html>