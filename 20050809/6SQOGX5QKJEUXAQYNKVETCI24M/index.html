<html><header><meta charset="utf-8"><title>MomoDesign車用品最低三五折</title></header><body><h1>MomoDesign車用品最低三五折</h1><p>以生產軚環而馳名嘅意大利MomoDesign，最近有一次罕見嘅大減價促銷，除手表第一隻六折同第二隻打後四五折外，全店其他貨品都以原價三五折發售！當中最熱門嘅首推設計極之有型嘅頭盔，以前賣千幾二千蚊，𠵱家幾百蚊有交易，比其他日本牌子更平，正好遇上大熱嘅綿羊電單車，女士們戴個Momo頭盔必定型爆！&#13;<br>男士們亦可以買對勁舒服嘅運動型皮鞋，既可以襯西褲，襯牛仔褲都一樣好睇，同樣幾百蚊搞掂，優惠期到今個月28號，真係有買趁手！&#13;<br>&#13;<br>記者：袁國基&#13;<br>攝影：陳偉強</p><p>MomoDesign&#13;<br> 地址：尖沙嘴北京道10號寶業大廈地下10D及10G舖&#13;<br> 電話：22658969</p></body></html>