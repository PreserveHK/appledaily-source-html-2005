<html><header><meta charset="utf-8"><title>一味窩輪：交銀掂炒中銀輪4801</title></header><body><h1>一味窩輪：交銀掂炒中銀輪4801</h1><p>大成交金額股份，交銀（3328）做阿1，有17億銀，幾乎係滙控（005）嘅兩倍，高收3.325元，升6.4%。交銀唔係任何指數成份股，對任何指數升幅全無貢獻，不過可能因為咁，第日炒入指數成份股都未定。&#13;<br> 交銀C輪新簇簇，首日登場有成交嘅有9隻，冇得計話升咗幾多，只可計同發行價比較高出幾多。&#13;<br> 交銀C輪9257：交銀C輪最熱鬧嘅係9249，成交金額2.11億元，收40.5仙，喺開市冇耐20仙以下落手，到收市已賺1個double，收市價較發行價25.1仙高出61%。隻輪明年2月初夠鐘，溢價10.8%，槓桿率8.2倍（有效4.9倍），引伸波幅38.1%。睇數據，追唔過。而且，正股升咗咁多，驚短期有回吐，拖番低輪價。&#13;<br> 交銀C輪9257明年2月到期，收58仙，溢價最低係佢，得4.1%，但槓桿率5.7倍（有效4.6倍），引伸波幅28.8%，唔得爆炸。&#13;<br> 中銀C輪4801：交銀升咗咁多，炒C輪可以諗吓隔籬，即中銀C輪4801。中銀（2388）可博追交銀，4801數據又正過交銀C輪好多。4801壽命同交銀C輪9249相差唔多，但溢價同槓桿率贏晒。&#13;<br> 章盛</p></body></html>