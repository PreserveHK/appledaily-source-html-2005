<html><header><meta charset="utf-8"><title>飲食人誌2：𡃁仔地頭碟碟夠Sharp醒</title></header><body><h1>飲食人誌2：𡃁仔地頭碟碟夠Sharp醒</h1><p>兩小口子Shopping完，想吃中西餐都當然無問題。&#13;<br>但媽咪輩的朋友，帶住仔女，就往往為仔女的飲食頭痛，煩的不只是今晚食乜？而是「如何令子女有效地進食」。行街Shopping完，帶住小朋友去餐廳，唔通又用三兩個鐘去𠱁佢哋食飯？要吸引小朋友進食當然要靠點賣相，今次介紹兩間餐廳，都位處海港城的小朋友地段，食物造型夠Sharp，又有營養，帶仔女去都無問題！&#13;<br>記者：陳敏琪　攝影：周旭文&#13;<br>Models：Wyman、欣欣@TheGroup&#13;<br>Wardrobe：ChickeeDuck@海港城</p><p>歐陸式兒童餐PanashBakery&amp;Cafe</p><p>點樣吸引小朋友進食，除咗家長，同樣係餐廳嘅難題。位於海運大廈「玩具反斗城」同一層，兒童時裝區盡頭嘅PanashBakery&amp;Cafe，雖然地點較僻，但「地理優勢」下亦吸引到附近嘅遊人。開放式、歐陸式的室內設計，牆身更用上一幀幀小童的相片拼合，令小朋友更加容易融入餐廳。除咗裝修上有心思，餐廳亦設計了兩款兒童餐，賣相可愛外，最重要嘅係營養均衡。味道方面，當然唔少得啲最醒胃嘅茄汁啦！&#13;<br> &#13;<br> PanashBakery&amp;Cafe&#13;<br> 電話：23110411&#13;<br> 地址：尖沙嘴海港城海運&#13;<br> 大廈地下OTG04室&#13;<br> 營業時間：10:00am-10:00pm&#13;<br> 座位：70位</p><p>上：小精靈奄列火腿意粉拼盤$42、&#13;<br>下：小精靈奄列雞肉飯拼盤$42</p><p>奄列內，包有醒胃茄汁所煮的火腿蘑菇意粉或雞肉蘑菇炒飯，伴碟係薯條及鮮果，味道與營養兼備。</p><p>上：凍朱古力雪糕$35&#13;<br> 小朋友至愛之一的雪糕，加在朱古力奶中，夏日消暑啱晒！&#13;<br> &#13;<br> 下：曲奇鮮奶$35&#13;<br> 用Oreo曲奇鋪在鮮奶上，重使乜一浸一拎一舔，一啖已經得！</p><p>意大利香草包公司三文治$48</p><p>公司三文治材料不外乎雞蛋、生菜、煙肉、番茄等，但原來包的味道先係最重要，意大利香草製成的麵粉所製的包，除了令三文治充滿香草的清新，質感上亦添了幾分煙韌。</p><p>忌廉三文魚扁意大利粉$58</p><p>意大利的扁麵，加上雜菌、蘑菇、黑水欖等，加上秘製的醬汁，既香且滑。</p><p>天然飲品FuzionSmoothieCafe</p><p>小朋友對繽紛色彩總是難以抗拒！FuzionSmoothieCafe最出名的當然是Smoothie，一杯杯貌似沙冰的飲品，看似唔健康，但其實當中一粒冰都冇用，亦冇人造糖及脂肪。佢之所以可以做到似冰，皆因採用嘅仙人掌蘆薈甘露為天然植物所提煉，經特別製冷，不含冰或者砂糖，而Smoothie所用的生果係經IndividuallyQuickFrozen方法急凍，可以有效保存鮮果嘅味道同養份。喺炎炎夏日，健康又消暑！&#13;<br> &#13;<br> FuzionSmoothieCafe&#13;<br> 電話：23763081&#13;<br> 地址：尖沙嘴海港城海運大廈2樓OT242及OT249室&#13;<br> 營業時間：12:00nn-9:00pm&#13;<br> 座位：50位</p><p>卜脆特香包拼堡$40</p><p>一碟拼盤有薄餅香包，又有焗薯，又有沙律。香包用吞拿魚包，含豐富的鈣質，外皮鬆脆，包身香軟。而焗薯就鋪滿香濃的芝士，同樣有清新沙律作陪。</p><p>粟米雞蛋沙律意式番茄包$30</p><p>茄包內有番茄、青瓜、粟米、雞蛋等餡料，咬落煙韌有彈性，而且帶有香草味道。</p><p>上：芒果狂熱$24（普通裝）、$27（大裝）&#13;<br> 芒果外，加有香橙、香蕉，非常鮮甜，帶點亞熱帶風味。&#13;<br> &#13;<br> 下：莓子集薈$25（普通裝）、$28（大裝）&#13;<br> 以士多啤梨、樹莓、藍莓子所製，入口香濃又冰涼，味道酸酸甜甜。</p></body></html>