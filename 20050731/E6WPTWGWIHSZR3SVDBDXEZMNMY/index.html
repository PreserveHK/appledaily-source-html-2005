<html><header><meta charset="utf-8"><title>阿佘拍劇等住餵蚊</title></header><body><h1>阿佘拍劇等住餵蚊</h1><p>佘詩曼、林峯及楊怡等無綫演員，昨日在尖沙嘴宣傳新劇《YummyYummy》，他們在美麗華商場與觀眾玩遊戲，其間又要跑到諾士佛台拿食物，才算完成比賽。林峯昨日遲了二十分鐘才到場，他自言因為過海塞車。</p><p>愈諗愈恐怖</p><p>阿佘日前又屙又嘔，她表示因吃了不潔魚生才會身體不適，今日她將會到銀川拍攝新劇《火舞黃沙》，阿佘說：「我會帶定藥去，重帶晒夏天同冬天衫，因為嗰度又凍又熱，重有大量好飢餓嘅蚊，所以要買多啲蚊貼同蚊怕水。」&#13;<br> 阿佘續說：「我都有少少擔心，好似話有豬鏈球菌，嗰度通常係食羊肉，我都好鍾意，但愈諗愈恐怖。」&#13;<br> 問好友陳浩民會否前往探班，阿佘說：「我阿媽擔心我多啲，叫我飲多啲水，我有一班朋友話要嚟探我，但你哋唔識㗎。」</p></body></html>