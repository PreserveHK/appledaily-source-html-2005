<html><header><meta charset="utf-8"><title>王菀之新碟好賣失憶</title></header><body><h1>王菀之新碟好賣失憶</h1><p>王菀之噚日去咗商台接受訪問，佢話日前推出嘅新專輯首批一萬張已經差唔多賣晒，重俾歌迷投訴買唔到，搞到佢公司要急急趕印第二批，由於近日佢忙於做唱片宣傳，所以精神壓力好大，重不時失憶。而對於IFPI已經鎖定咗二十二個網上非法下載嘅目標，王菀之就覺得大家應該以買正版CD為榮喎。</p></body></html>