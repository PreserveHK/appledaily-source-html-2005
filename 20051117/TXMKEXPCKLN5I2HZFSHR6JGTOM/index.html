<html><header><meta charset="utf-8"><title>關心妍與林珊珊冇共識</title></header><body><h1>關心妍與林珊珊冇共識</h1><p>關心妍（Jade）昨天到新城電台訪問，對於早前她因續約一事，與林珊珊各執一詞，Jade表示下星期應與老闆羅傑承傾續約一事，她說：「相信好快就會知道決定，我估同珊珊傾有啲嘢佢會難開口，而且係敏感啲，珊珊有啲嘢係決定唔到，所以同老闆傾係最快嘅，唔使傳話，咁咪唔使再有咁多誤會。」</p><p>「冇出碟就拜拜」</p><p>不過阿Jade重申與公司遲遲未傾續約另有原因，她說：「我喺呢間公司都經歷過幾次人事變動，當初珊珊嚟嘅時候，主要係要同我傾續約，但係太早喇！我都要同佢合作一段時間先有信心，𠵱家同老闆會傾我將來嘅路向，始終我靜咗一年，冇出碟冇新歌，耐唔見就要拜拜。」&#13;<br> 採訪、攝影：王連連</p></body></html>