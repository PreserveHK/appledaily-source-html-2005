<html><header><meta charset="utf-8"><title>照顧靚女無分國界<br>黎明鍚住Charlie冧掂金素妍</title></header><body><h1>照顧靚女無分國界<br>黎明鍚住Charlie冧掂金素妍</h1><p>黎明與回復單身的楊采妮合作演出《七劍》，兩人相處得甚投契，前晚楊采妮更爆出拍戲期間，黎明對她照顧有加。而黎明亦甚得韓國女星金素妍的歡心，對方更直言喜歡他。</p><p>徐克導演、黎明（Leon）、楊采妮（Charlie）、甄子丹、韓女星金素妍、內地演員孫紅雷與陸毅等主演的電影《七劍》，前晚在灣仔萬麗酒店舉行煞科宴，宴會上徐克豪情地打爛酒埕，然後用大碗盛酒分給各演員暢飲。<br> &#13;<br> <spanclass>金素妍全裸床戲 &#13;<br> Charlie被問到在拍攝該片期間是否特別獲黎明照顧，她愕然地問黎明：「吓！你講咗出嚟呀？」黎明笑說：「冇呀。」追問下楊采妮和盤托出說：「拍戲嗰陣，我隻腳受咗傷，Leon見到即刻攞咗支止痛噴霧同我噴個傷口。」&#13;<br> Charlie與黎明在《七》片演一對戀人，所以兩人的對手戲特別多，Charlie表示：「我同好多男演員有動作場面要拍，原本我都叫佢哋唔使錫住我，但Leon好斯文，從未傷到我。」除了Charlie，來自韓國的女演員金素妍亦很欣賞Leon，並直言很喜歡他。&#13;<br> 金素妍在《七》片中的演出極為大膽，有場戲她與甄子丹更要全裸演出，她表示：「我們兩個拍攝前已經試了戲，所以正式拍攝時不覺尷尬，不過這場戲可說是我從影以來最大膽的。」<br> <spanclass>&#13;<br> 天氣太冷勁辛苦 &#13;<br> 黎明很久沒有接演如此辛苦的電影，他說：「拍呢部戲期間，天山氣溫好凍，係零下二十幾度，我對手凍到硬晒、又搞到鼻咽發炎，要食幾日抗生素先至好番。導演好好，畀咗三日假我休息，不過天氣太凍，我覺得幾辛苦。」&#13;<br> 曾與鞏俐傳緋聞的孫紅雷，前晚被問到與鞏俐的關係時，他沒好氣地以國語說：「我解釋是多餘，鞏俐是我師姐，她是全中國演員中我最喜歡的一位，我們常會相約出來聊天，但我們只是朋友關係。」&#13;<br> 採訪：張俊銘&#13;<br> 攝影：林德雄</spanclass></spanclass></p></body></html>