<html><header><meta charset="utf-8"><title>電腦新產品：MadeInJapan靚仔Notebook<br>NEC新機唔使$9,000</title></header><body><h1>電腦新產品：MadeInJapan靚仔Notebook<br>NEC新機唔使$9,000</h1><p>雖然Notebook價錢可以貴得好嚇人，較高檔型號或少人用嘅TabletPC，價錢可以去到二萬蚊都有，不過原來平都可以好「驚人」！講緊嘅重唔係雜嘜牌子，而係全日本製造、一向以外形出眾見稱嘅NEC，今次推出嘅A2100機身同樣有品味，不過就主打入門級，價錢低至$8,990，經濟至上玩家就要留意！&#13;<br>&#13;<br>記者：許福合　攝影：周旭文　ImageGirl：Mandy</p><p>唔使九千蚊就可以買部全新Notebook，的確少見，話晒都係大牌子，平得嚟都份外有信心。與同級品牌機做個小小調查，一般新機價位都要萬二到萬四，視乎配件同功能。平咗一大截，自然唔會要求話有部至Top至勁嘅硬件規格，不過今時今日，電腦性能已可滿足到大部份用家要求，係咪值得畀多3、4千去買貴機就真係見仁見智，若然Notebook用途主要係打吓文件，間中打吓機，上吓網，精明消費者拎部計數機篤幾篤，就知應該點揀喇！</p><p>PROFILE</p><p>處理器：AMDSempron2600+（1.6GHz）&#13;<br> 記憶體：256MBDDR　硬碟：40GB&#13;<br> 屏幕：15吋　顯示卡：SiS760&#13;<br> 操作系統：WindowsXP家用版&#13;<br> 體積：330×268×36.5mm　重量：2.8kg&#13;<br> 查詢電話：23690335（NECHK）</p><p>硬件實用經濟</p><p>A2100之所以有個咁正價錢，全因硬件規格主要以實用性為主，處理器選用咗一向以抵玩見稱嘅AMD處理器，係NEC首次推出AMD處理器Notebook，型號為Sempron2600+（時脈為1.6GHz），性能其實都唔算低，加埋具備AMD至出名嘅「3DPowerNow!」，能幫助立體運算有更佳發揮。AMD用家多以機迷為主，A2100亦繼承這個傳統，內置SiS760GX顯示卡，配備獨特技術同設計，亦可滿足到時下3D遊戲嘅要求，機迷照樣可以煲Game！而屏幕大小都有番咁上下，15吋SuperShineView芒，據表示可以降低反光問題，筆者實地睇過，反光的確有減少，但效果並非太明顯，反而芒嘅亮度同顏色比較令人有印象，咁正嘅芒用嚟睇DVD同打機，就更理想！</p><p>高速無線上網</p><p>對網絡支援，A2100就係強項之一，與一般Notebook所提供802.11b/g，2100就有更佳兼容性，可玩齊802.11b/g及SuperG108Mbps，拎住部機出街，無論喺Office、Cafe定商場，都可以上到網，加埋NEC一貫靚仔外形，銀白兩色機身，簡簡單單設計，無論左睇定右睇都一樣咁型。容易上網，中毒受感染機會自然高啲，所以A2100就預裝咗Norton最新《AntiVirus2005》，防毒及攔截病毒更為出色，大大提高電腦嘅保護。此機主要走入門到中價機路線，光碟機就配備ComboDrive，可以睇DVD同時又可燒埋CD，滿足一般用家需要。另外亦設有IEEE1394及VGAOut，要駁DV機或駁多個芒用都好方便，可惜就無TV-Out，唔係駁落個電視去用都幾爽。</p><p>新機多面睇</p></body></html>