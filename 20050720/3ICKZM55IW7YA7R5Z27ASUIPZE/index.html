<html><header><meta charset="utf-8"><title>祖兒嫦娥奔月狂喫餅</title></header><body><h1>祖兒嫦娥奔月狂喫餅</h1><p>容祖兒近日獲邀擔任月餅代言人，並為該品牌拍攝了兩輯電視廣告，祖兒拍廣告期間，兩日內勁食十多件月餅，她笑言這是入行後長期節食keep弗以來，首次攞正牌放肆地大吃大喝。</p><p>容祖兒今年獲美心月餅邀請擔任代言人，昨日她穿上性感低胸衫往中環行出席宣傳記者會時，透露為該品牌拍攝了兩輯電視廣告，其中一輯廣告中她扮演現代版嫦娥奔月，以高貴華麗的皇后形象走星光大道，並登上金光閃閃的寶座；另一輯廣告則以活潑造型與電腦動畫公仔在不同味道的冰皮月餅中穿梭。</p><p>獲贈250盒月餅</p><p>祖兒接拍今次廣告除獲豐厚酬勞外，還獲贈二百五十盒月餅，她正煩惱如何分配大量月餅，祖兒說：「我會將啲月餅送畀公司同事、家人同朋友，𠵱家重構思緊將啲月餅送畀老人院同孤兒院。」其後祖兒又笑謂：「每次贊助商送嘢畀我，都畀公司同事分晒。」身旁的大會公關即表示會加碼送月餅給她。&#13;<br> 祖兒又透露拍廣告期間試食了十多種味道的月餅，短短兩日內便吃了十多件月餅，笑言今次是攞正牌放縱地大吃。首次接拍月餅廣告的祖兒，自言想不到會有這種產品找她任代言人，她說：「我諗住呢啲廣告係孖妹（Twins）啱啲，家燕姐都好啱做呢啲廣告，因為佢哋老幼咸宜。」&#13;<br> 採訪：張俊銘　攝影：何國豪</p></body></html>