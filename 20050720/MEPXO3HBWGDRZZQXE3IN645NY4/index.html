<html><header><meta charset="utf-8"><title>　　佳叔續為煲呔服務 - 李八方</title></header><body><h1>　　佳叔續為煲呔服務 - 李八方</h1><p>老董做到要因病下台，好多人都話佢嘅智囊責無旁貸，特別係當年估計只有幾萬人會上街遊行反23條嘅劉兆佳教授，叫佢不如返中大教書做研究，因為喺大學講嘢，錯咗冇咁大鑊。不過，呢個世界永遠都係政治考慮，中央話冇得換人，煲呔都冇法，八方聽聞身為中央政策組嘅首席顧問佳叔已經獲得續約，相信係兩年，唔通長得過新的特首咩？&#13;<br> 佳叔唔只續咗約，重好努力開工，聽聞政府內部覺得青年嘅意見同睇法好重要，所以決定喺中策組下面，成立一個DiscussionForumforYoungPeople（青少年討論論壇），請咗一班青年才俊參加做成員，為期一年，由今年七月至明年六月，每月開會一次，討論香港大事。特區政府肯改變作風，多聽意見，梗係比中策組前成員練乙錚早前大爆，只識掩耳盜鈴好過。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>