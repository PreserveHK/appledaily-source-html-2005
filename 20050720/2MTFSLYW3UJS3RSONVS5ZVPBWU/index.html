<html><header><meta charset="utf-8"><title>　　塗鴉大師欣賞曾灶財 - 李八方</title></header><body><h1>　　塗鴉大師欣賞曾灶財 - 李八方</h1><p>嚟自法國嘅國際級塗鴉大師Andre囗Saraiva訪港個幾星期，重成日夜晚靜雞雞出去，喺銅鑼灣同蘇豪唔少地方畫咗佢個icon「Mr.A」。雖然明知係非法，但佢都冇有怕，因為「到有人拘捕我的時候，我已返回法國了！」&#13;<br> Andr囗覺得香港嘅塗鴉藝術雖然唔及歐美國家咁成熟，但都已經慢慢發展緊，好似佢偶然喺街見到啲香港人嘅塗鴉，都覺得好有趣！最估唔到嘅係，大師都睇過我哋九龍皇帝曾灶財嘅作品，重大讚佢嘅作品好得意同有意思。Andr囗強調全世界嘅政府都唔畀人塗鴉，不過佢堅持一定唔會喺合法嘅地方畫，因為「非法是塗鴉的一個重要部份」，合法嘅塗鴉就唔可以算係塗鴉咯！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>