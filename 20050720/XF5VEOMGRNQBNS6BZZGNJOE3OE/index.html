<html><header><meta charset="utf-8"><title>林熙蕾唔知林志玲墮馬</title></header><body><h1>林熙蕾唔知林志玲墮馬</h1><p>林熙蕾近排一直喺北京拍電影，噚日佢特登去咗將軍澳電視廣播城錄影纖體特輯。問佢有冇留意同鄉林志玲喺大連墮馬嘅報道，林熙蕾居然話：「冇留意呢啲報道。」唔知係咪因為纖體老闆娘張玉珊喺隔籬，所以林熙蕾唔敢回應有關其他纖體公司代言人嘅新聞呢？</p></body></html>