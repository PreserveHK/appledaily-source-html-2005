<html><header><meta charset="utf-8"><title>　　周安橋做《經濟日報》董事 - 李八方</title></header><body><h1>　　周安橋做《經濟日報》董事 - 李八方</h1><p>八方噚日寫《經濟日報》管理層六富豪，收到好多電話，估唔到呢啲行內消息都咁多人關心。既然係咁不如八多八，事關剛剛知道佢哋上市資料，招股價一個四毫三至個七，是否值得認購大家自行判斷，對上一年，賺六千五萬。&#13;<br> 聽啲行家講，《經濟日報》一般員工今次上市，並無特別着數，最多只係有優先認股權，無所謂啦，老闆如果發咗達可能手鬆啲呢。&#13;<br> 講開又講，八方在《經濟日報》董事名單中，發現有個熟人，就係周安橋。周在今年四月獲委任，之前佢係壹傳媒執行董事，再之前係天安。新鴻基證券幫馮景禧家族手，可以講係金融、地產、傳媒三面手，又同梁錦松馬時亨係同學，的確八面玲瓏縱橫政經。馮老闆搵到呢位港大同窗做非執董，好有眼光啫。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>