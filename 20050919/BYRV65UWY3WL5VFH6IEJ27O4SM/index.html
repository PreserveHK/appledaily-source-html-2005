<html><header><meta charset="utf-8"><title>精明消費：金句旅遊資訊算命＄25一本齊晒</title></header><body><h1>精明消費：金句旅遊資訊算命＄25一本齊晒</h1><p>成日聽人講︰「一日24個鐘都唔夠用！重有呀，我日理萬機，咁多大事要做，成日都有啲濕碎嘢做漏咗，真係好煩」。所以話有本記事簿，好好整理一天的工作幾咁重要。&#13;<br>記者︰劉昱蘭&#13;<br>攝影︰陳盛臣&#13;<br>Model︰Aries&#13;<br>場地提供：ParisCafe&#13;<br>（銅鑼灣軒尼詩道恒和鑽石廣場17樓）</p><p>雜誌型記事簿</p><p>呢款記事簿除咗設計精美外，內容豐富到似本雜誌。&#13;<br> 售價︰$25（d）</p><p>生活雋語為你打氣</p><p>頁頁都有不同的設計，要數最抵死的，就係將名畫轉咗做狗仔主角呢頁啦。重有每頁都有啲金句，喺你情緒低落時為你打打氣。</p><p>教你玩盡台灣</p><p>港人都喜歡近近哋去台灣旅行，呢本記事簿教你行最佳路線，簡列出景點中所有不可錯過的小食，去台灣食到盡。</p><p>寵物筆記</p><p>記事簿以小貓小狗為主題，提供一些照料寵物的小常識，如牠們不可吃甚麼等。</p><p>心理命理</p><p>重教埋你睇掌睇指甲同埋測字，睇熟後同啲朋友玩吓，showoff一番。</p><p>可愛卡通&#13;<br>&#13;<br>反傳統</p><p>HelloKitty又一突破，摒棄一貫沿用的鮮色和粉色，大膽地以黑色為主，配以紅、淺藍及黃三色，在黑布上印上幾個玩緊不同玩具的Kitty，cool中帶cute。&#13;<br> 售價︰$168（a）</p><p>動畫迷至愛</p><p>PIXAR動畫公司同迪士尼合作過5部電影，全部都有全城盛讚的回響。今次5部電影集合一齊出schedule，一定俘虜不少fans。而且內頁的顏色sharp到暈，真係令人愛不釋手。&#13;<br> 售價︰$59（c）</p><p>動感大口仔</p><p>記事簿外形，跟隨公仔的動作起起伏伏，好有動感。簿仔上壓上公仔坑紋，凹凹凸凸好得意。內頁有12個星期的schedule紙，要自己寫日期。&#13;<br> 售價︰$80（a）</p><p>迪士尼小百科</p><p>呢本記事簿記低咗多個迪士尼主要角色嘅生日，如1928年蒸汽船威利、1967年小泰山等。銅紅色封面襯古典框邊，成本記事簿即刻grand晒。斜斜哋睇封面同埋雷射頁邊，重可以見到彩虹七色。&#13;<br> 售價︰$139（c）</p><p>成熟踏實&#13;<br>&#13;<br>耀眼行星</p><p>想搶眼，VivienneWestwood的閃閃令漆皮就係最佳選擇，一定成為全場焦點。&#13;<br> 售價︰$1,230（g）</p><p>名牌料靚</p><p>牛皮套挺身、襟用又得體。有黑、黃、泥黃、紅及朱古力色5個選擇。&#13;<br> 售價︰$1,100（f）</p><p>索女殺晒</p><p>咁cool嘅索女，重要加埋勁自信的懾人眼神，型到令人無法抗拒。&#13;<br> 售價︰$118（e）</p><p>資訊型&#13;<br>&#13;<br>保健常識</p><p>你知唔知道邊6種水唔飲得、7種生果不能空肚食、及10種食物食咗會開心啲？&#13;<br> 想開估就買本豬仔schedule啦，重有好多其他保健美容的資訊。&#13;<br> 售價︰$19.9（b）</p><p>瘦身指南</p><p>記事簿印埋熱量吸收同消耗的對照表畀你，毋須背得咁辛苦，至啱愛美的女士們。重有教你3種不同難度的步行方法消脂減磅，認真唔錯。呢本香港出的記事簿，有香港常用電話及網址，最為實用。&#13;<br> 售價︰$23（d）</p><p>售賣點︰&#13;<br> （a）Strawberry︰尖沙嘴新港中心地下38A舖（27902124）&#13;<br> &#13;<br> （b）永佳文教用品︰屯門安定邨商場2樓（24042621）&#13;<br> &#13;<br> （c）征服世界︰旺角瓊華中心U38舖（23329052）&#13;<br> &#13;<br> （d）西田百貨︰沙田新城市廣場3期2樓（26941111）&#13;<br> &#13;<br> （e）city'super︰銅鑼灣時代廣場B1地庫（25062888）&#13;<br> &#13;<br> （f）MONTBLANC︰尖沙嘴海港城G219舖（23171009）&#13;<br> &#13;<br> （g）VivienneWestwood︰尖沙嘴海洋中心237-237A舖（31881068）</p></body></html>