<html><header><meta charset="utf-8"><title>我係OL之Sabrina：小型攪拌機懶人最啱</title></header><body><h1>我係OL之Sabrina：小型攪拌機懶人最啱</h1><p>Pantry阿姐話成日都見到秘書小姐喺Pantry鬼鬼祟祟地講電話，原來對方就係Donald太太Eliza！&#13;<br>呢次真係搞到我有啲莫名奇妙喇，明明覺得秘書小姐想勾引Donald，點解又會同Eliza咁好傾？本來諗住阿莎生完阿B冇耐，唔想煩佢，但話晒多年同學，索性單刀直入問個明白。原來阿莎生完BB後又未收身，身形臃腫，所以好擔心Donald出外搞搞陣，於是夾埋秘書小姐去試吓佢！好在Donald係個百分百嘅好老公，早排二人先去吃完燭光晚餐，重浪漫過拍拖嘅時候。所以Eliza即刻開心番，呢排積極減肥，每日做運動之餘，又用一個小型攪拌機，將代餐奶粉拌勻豆漿來飲，貪佢唔使用力猛咁攪！&#13;<br>不過我又好唔明喇，咁蝕底嘅嘢，秘書小姐又會肯做？Eliza話全因秘書想佢撮合佢同表哥Marco喎！Marco？咪即係我暗戀多年嗰個？（六）</p><p>銷售點：GourmetKitchen（21750098）&#13;<br> 地址：尖沙嘴海港城3301店</p></body></html>