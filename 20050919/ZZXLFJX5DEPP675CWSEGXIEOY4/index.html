<html><header><meta charset="utf-8"><title>日歌手最愛Edison滑嘟嘟</title></header><body><h1>日歌手最愛Edison滑嘟嘟</h1><p>陳冠希（Edison）前日到日本出席東京科學技術館舉行的《江湖》試映會，吸引三百位fans到場欣賞。Fans一見Edison即忍不住瘋狂大叫，就連負責獻花的《江》片日文版主題曲《Believe》主唱者BonniePink亦興奮無比，在台上公然大讚Edison說：「《江湖》四個男主角中我最鍾意Edison，見到真人好開心，近睇佢啲皮膚滑嘟嘟！」被美女公然大讚，Edison登時別過臉，害羞不已。</p><p>睇試片感動落淚</p><p>此外，Edison在台上說：「好開心咁快又見到日本嘅觀眾，其實呢幾個月嚟不停外出宣傳，真係有少少覺得疲倦。」另外，《月光浪子》導演深作健太亦有前來捧場，據知《月》片將獲邀為十一月東京電影節開幕電影，Edison看試片時，更一度感動落淚。&#13;<br> 特約記者森林檎東京直擊</p></body></html>