<html><header><meta charset="utf-8"><title>　　傳媒人獎學金加碼一倍 - 李八方</title></header><body><h1>　　傳媒人獎學金加碼一倍 - 李八方</h1><p>傳媒要求日高，記者都要終身學習。嗱，𠵱家就有個好機會，《華爾街日報》同紐約大學合作，提供畀亞洲傳媒人嘅獎學金，今年增加一倍──即係由一個增至兩個，以百分率計，成功申請嘅機會大咗好多啦。&#13;<br> 獎學金得主可以去紐約大學讀十六個月碩士，包機票、包三分二學費、書簿費，重有兩萬蚊美金津貼。對上兩年，星洲《海峽時報》嘅JasonLeow同《TheIndianExpress》嘅ShefaliAnand攞咗獎，而Shefali勝出嗰年，星洲《BusinessTimes》嘅SerenaNg輸一個馬鼻，但班評審成員對佢青眼有加，特別安排一個獎學金畀佢。各位行家如果想去美國進修，可以諗諗，年底至截止報名。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>