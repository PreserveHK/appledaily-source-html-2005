<html><header><meta charset="utf-8"><title>露宿漢終有瓦遮頭尚欠家電</title></header><body><h1>露宿漢終有瓦遮頭尚欠家電</h1><p>六十一歲的露宿漢誠叔，近日獲社會福利署發放綜援金，可租住舊式樓宇狹小板間房，結束露宿生活，惟一直欠缺基本家電。</p><p>後悔沉迷賭博</p><p>誠叔歎道：「終於有地方住，唔使日曬雨淋，但呢間房乜嘢都冇，早排喺垃圾房執咗張床、床褥同埋枱櫈返嚟，𠵱家最希望有部雪櫃，留起啲食剩嘅餸菜。」&#13;<br> 誠叔從事電工師傅多年，育有四名子女，各已成家立室，去年他退休後，與妻子靠積蓄維生。近年，誠叔沉迷賭博，致債台高築，被迫申請破產，夫婦關係亦破裂。&#13;<br> 此後，誠叔遷出並露宿街頭，一日兩餐在露宿者行動委員會的職員安排下享用免費膳食，另協助他向社署申領綜援，近日他已獲發綜援金，生活暫且安定下來。&#13;<br> 回想昔日沉迷賭博的日子，誠叔感到十分後悔，他說：「輸錢皆因贏錢起，我好後悔行錯呢一步，希望大家唔好賭。」</p><p>盼有電視雪櫃</p><p>他續說：「𠵱家批咗綜援，我會好小心用呢筆錢，慳慳哋勉強應付到生活，若果要儲錢去買雪櫃同埋電視機就根本冇可能。」&#13;<br> 誠叔日前遂透過露宿者行動委員向本報求助，盼獲善長捐贈雪櫃，另亦盼獲一部電視機予他解悶。&#13;<br> 捐款編號：C1728&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>