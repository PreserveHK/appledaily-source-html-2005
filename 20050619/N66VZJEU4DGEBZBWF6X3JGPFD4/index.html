<html><header><meta charset="utf-8"><title>飲食人誌：<br>食餐免費攞禮物老竇大晒</title></header><body><h1>飲食人誌：<br>食餐免費攞禮物老竇大晒</h1><p>今天老爸大晒！不想做忤逆仔女請謹記：「食飯有禮送，老爸無囉囌！」若老爸是體育健將，推介吃地道澳洲菜，吃完飯送高爾夫球禮品；貪靚老爸？吃五星級酒店自助餐，送古龍水；老爸愛摸酒杯底，帶他吃6道菜父親節套餐，食飽拎埋支紅酒走，超抵食！&#13;<br>&#13;<br>記者：陳冰麗&#13;<br>攝影：陳盛臣</p><p>貪靚爸喫自助餐送古龍水</p><p>嘴刁爸爸啱到「港畔餐廳」吃自助晚餐，入場父親即送價值$120的香噴噴BvlgariPourHomme古龍水1支，40款甜品、20種壽司加過百款中西美食任吃，每件一口都未必試得勻。餐廳對正維港，任何位置都欣賞到維港景色，半飽，搭正晚上8時看「幻彩詠香江」，超爽！&#13;<br> &#13;<br> 港畔餐廳（27211211）&#13;<br> 地址：尖沙嘴梳士巴利道18號香港洲際酒店地下&#13;<br> 供應時間：6:30pm-10:00pm&#13;<br> 收費：成人每位$438，12歲以下小童每位$238</p><p>運動爸歎澳洲蠔送Golf套裝</p><p>「Wooloo-Mooloo」主打澳洲菜，大廚Johnny推介澳洲蠔：「超肥美鮮甜，好重海水味！」醃足48小時的燒牛扒、甜品Pavlova也屬必吃之選！今晚老爸大過天，點任何一客主菜，即送1套價值$400的精美高爾夫球禮品套裝，包括1條毛巾、1頂高爾夫球帽和6個高爾夫球，運動型老爸至啱！&#13;<br> &#13;<br> Wooloo-MoolooBar&amp;Grill（28948010）&#13;<br> 地址：中環雲咸街29號東方有色大廈地下及1樓&#13;<br> 睌餐供應時間：5:00pm-11:00pm&#13;<br> 座位：約90個</p><p>歎酒爸食完6道菜歎紅酒</p><p>「TowngasAvenue」父親節精選套餐有齊生蠔、鵝肝、龍蝦濃湯、大虎蝦、牛扒及羊鞍6道菜，菜式有睇頭，澳洲EagleBay生蠔海水味重、3安士鵝肝有份量、大虎蝦、牛扒與羊鞍各有口感，龍蝦濃餐湯亦有水準。老爸嗜杯中物？啱嘞！凡4人或以上惠顧套餐即送價值$200的美國BouchonIZE2002紅酒1支，又食又拎，老爸實開心啦！&#13;<br> &#13;<br> TowngasAvenue（23672710）&#13;<br> 地址：銅鑼灣百德新街59-65號地下&#13;<br> 套餐供應時間：11:00am-10:00pm&#13;<br> 價錢：每位$250（6道菜包咖啡或茶及曲奇，2位起）&#13;<br> 座位：約75個</p><p>6道菜包括：</p></body></html>