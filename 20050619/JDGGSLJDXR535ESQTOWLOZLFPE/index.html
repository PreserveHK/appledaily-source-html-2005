<html><header><meta charset="utf-8"><title>汽車專題：<br>時款胎軨12式資深賽車手教你揀</title></header><body><h1>汽車專題：<br>時款胎軨12式資深賽車手教你揀</h1><p>現今合金軨幾乎已成汽車必然配搭，細至迷你車用嘅尺碼，以至高性能SUV車用嘅都有，更有人用上大至20吋、22吋，甚至乎24吋等大尺碼！究竟平至數百元嘅貨色，或動輒近萬元嘅合金軨有乜嘢差別？而近期又有乜嘢新款合金軨推出？各位車迷真係要睇吓資深賽車手EricLoo嘅介紹！另外推介45分鐘超快修補合金軨好地方，就算胎軨花咗，都唔使煩啦！&#13;<br>&#13;<br>記者、攝影：陳偉林&#13;<br>ImageGirl：王穎&#13;<br>鳴謝：WheeLinkAsiaLtd.(29760830)</p><p>主流用鋁合金軨</p><p>琳瑯滿目嘅歐、日合金軨款，令人目不暇給，今趟我哋特別搵嚟響呢行有豐富經驗、又係本地賽車壇資深賽車手嘅EricLoo教大家選擇合金軨。據Eric向筆者透露，現今合金軨大致分有鋁合金鑄造、高衝力鍛造及鎂合金製造。Eric認為鎂金屬表現較活躍，耐用性及可靠性不及鋁合金，而時下世界主要生產鎂合金軨嘅廠商，亦只有兩、三間而已。</p><p>日本、歐洲輪圈有保證</p><p>由於汽車科技進步神速，引擎性能演繹亦見突飛猛進，Eric話時下合金軨尺碼，經已由原來17、18吋跳升至20吋、22吋甚至乎24吋都有，主要由日本、台灣及歐洲等地生產，惟當中日本及歐洲有較嚴格品質監控，對用家較有保障。既有動輒7,000或8,000噸高壓鍛造合金軨款，又有度身訂做限量版生產嘅輪圈，真係唔買都要見識吓。</p><p>巴閉胎軨逐個數&#13;<br>&#13;<br>ProdriveGC010E18吋軨（b）</p><p>$4,500（１個）&#13;<br> &#13;<br> 這款供最新福士GolfGTi用嘅18吋鋁合金，以高壓鍛造，啞灰色漆面處理，予人平凡之中見不平凡，以其8kg淨重配搭上任何輪胎，皆予人有步履如飛嘅觀感。</p><p>RacingHartCP-FTune15吋至19吋軨（b）</p><p>$2,500至$4,000（１個）&#13;<br> &#13;<br> 呢款由RacingHart推出嘅新款輪圈，以合金鑄造，尺碼由15吋至19吋都有，適合多款歐、日車種。</p><p>TRDSport16吋賽車軨（a）</p><p>$3,000(１個)&#13;<br> &#13;<br> 這款經由日本豐田TRDSport特鑄嘅16吋賽車合金軨，以高壓鍛造既輕且薄，雖然並不太合適一般路面使用，惟軨面表層1mm至2mm處經特別強化處理，仍給人一定信心。</p><p>RaysDaytona707（a）</p><p>$2,500（１個）&#13;<br> &#13;<br> 本地車迷熟悉嘅Rays輪圈，今輪推出有最新嘅Daytona707系列，當中銀色同樣以最新SBC上漆。</p><p>ProdriveGC05F18吋軨（b）</p><p>$4,500（１個）&#13;<br> &#13;<br> 這款供日本富士車系使用嘅18吋鋁合金軨，同樣以高壓鍛造，啞灰色漆面處理予人簡約吸引，以其8.2kg淨重予人有輕快嘅觀感。&#13;<br> </p><p>P1Racing17吋至18吋軨（a）</p><p>約$3,500(１個)&#13;<br> &#13;<br> 這款純白跑車合金軨，以八千噸機壓鍛造而成，尺碼由17吋至18吋都有，適合多款日本富士車系及本田TypeR型號。</p><p>1000Miclia20吋軨（c）　</p><p>$8,000（１個）&#13;<br> &#13;<br> 這款意大利新製嘅20吋合金軨，以高壓鍛造，輪圈面以人手拋光處理，格外閃爍出眾，專為保時捷Cayenne車系而設。</p><p>鍛榮社C15型19吋軨（b）</p><p>$5,500（１個）&#13;<br> &#13;<br> 呢款經由日本「鍛榮社」度身訂做嘅19吋鋁合金軨，以七千噸機壓鍛造，軨面再以人手拋光處理，尺碼合德國平治車系使用，據知全港只得10套，現時市面僅剩得2套而已。</p><p>1000Miclia17吋至18吋軨（c）　</p><p>約$2,000（１個）&#13;<br> &#13;<br> 這款意大利製嘅合金，以傳統壓鑄製造，尺碼由17吋至18吋都有，適合同係出自意大利嘅Alfa車系。</p><p>Fabllous20吋軨（c）　</p><p>$5,500（１個）&#13;<br> &#13;<br> 這款由Fabllous推出嘅20吋合金軨，以MAT技術壓鑄，而輪圈表面並非以電鍍處理而成，而係用上最新SBC上漆技術，既媲美電鍍效果，適合日本大車及平治同奧迪車款。</p><p>EurocrossHyperBlack19吋軨（b）　</p><p>$6,000（１個）&#13;<br> &#13;<br> 這款日本Eurocross新推出嘅19吋合金軨，以高壓鍛造夠輕巧，專為寶馬M3而設，最特別重係軨面HyperBlack噴色有金屬效果，兼且軨本身淨重只有8.2kg。</p><p>BBSRacing15-19吋軨（c）　</p><p>$10,000（１個）&#13;<br> &#13;<br> 呢款由德國BBS廠Motorsport部門特鑄嘅賽車合金軨，以鎂合金打造，尺碼由15吋至19吋都有，就連Offset位都有得揀；而呢款18吋型號正合現時出賽保時捷CarreraCup賽車用。</p><p>45分鐘修補合金軨快！</p><p>時下合金軨好普及，之不過一唔小心，就好容易刮花輪圈邊，唔知點修補至好。遇到咁情況就不妨考慮吓呢間維修合金軨嘅專門店，輪圈邊因刮花要打磨修復嘅話，需時不過半小時至45分鐘，轉頭個合金軨就變番新買一樣。至於修補胎軨費用，一般打磨修復每個$250起，而修補連燒焊則$350起，需時兩日，如果想將條軨轉色都得，收費$1,500，１套需時4個工作天！</p><p>修復胎軨逐步睇</p><p>鈴師傅&#13;<br> &#13;<br> 地址：太子白楊街31號A座A1地舖&#13;<br> 查詢：27788183&#13;<br> 營業時間：星期一至五10:00am-7:00pm，星期六10:00am-4:00pm，周日及公眾假期休息&#13;<br> </p><p>(a)祥華記汽車用品&#13;<br> 地址：香港大坑蓮花宮西街13號地下&#13;<br> 查詢電話：28073208&#13;<br> 營業時間：星期一至六8:00am-8:00pm，星期日10:00am-6:00pm&#13;<br> &#13;<br> (b)黃山汽車用品公司&#13;<br> 地址：香港銅鑼灣興發街56號地下(維園泳池對面)&#13;<br> 查詢電話：25709654&#13;<br> 營業時間：星期一至六9:00am-8:00pm，星期日9:00am-7:00pm&#13;<br> &#13;<br> (c)勝利膠輪電池汽車用品公司&#13;<br> 地址：九龍柯士甸道148號地下&#13;<br> 查詢電話：23677268&#13;<br> 營業時間：星期一至六10:00am-8:00pm，星期日休息</p></body></html>