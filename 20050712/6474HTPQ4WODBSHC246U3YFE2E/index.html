<html><header><meta charset="utf-8"><title>VonDutch勁敵L.A.紋身王EdHardy</title></header><body><h1>VonDutch勁敵L.A.紋身王EdHardy</h1><p>品牌VonDutch的貨車帽熱爆了數季，潮得厲害，老翻多到不得了，呢種街頭溝HipHop加點搖滾炒埋一碟的「士戴佬」，老實講，咁Kitsch並唔係筆者嗰杯茶，但紅得起來就表示確是大有市場；跟VonDutch風格相若的牌子本地唔多，不過來季勁敵出現了，這個就是由VonDutch前靈魂人物ChristianAudigier自起爐灶的EdHardy，品牌主理蟬過別枝，連成班荷李活阿哥阿姐都轉咗着佢，唔使審，一般潮流信眾肯定必跟！&#13;<br>&#13;<br>記者：吳小明&#13;<br>攝影：陳智良&#13;<br>模特兒：Larissa@StarzPeople&#13;<br>化妝：ClaudyYuen@AtomicAttack&#13;<br>髮型：Clara@AtomicAttack</p><p>牛王揸Fit人</p><p>要講EdHardy有幾勁，得先由其創辦人ChristianAudigier講起。呢位仁兄，19歲時經已俾《SportswearInternational》呢本業內雜誌推舉為「牛王」（KingofJeans），如今行年四十有三，曾任職品牌無數，包括Levi's、Diesel、Lee、AmericanEagleOutfitters等著名牛牌，04年尾毅然離開VonDutch，自創品牌EdHardy，以美國一位著名紋身師DonEdHardy的作品為主要圖案。Don有紋身教父之稱，所有T恤、牛仔褲及主打項目貨車帽都用上呢位教父的紋身圖案，風格十分美式，例牌的骷髏頭、裸女、龍虎蛇等不在話下，實情江湖味都幾重，不過手工下過工夫，貨車帽上的圖案並非係咁意印畫，而一律是刺繡，另外T恤洗水經多重工序，又加閃石及Stitching技巧，如此重視細節，難怪一件T恤賣得過上千元，抵佢貴嘅。</p><p>售賣點：Seibu（28900333）&#13;<br> 銅鑼灣皇室堡地下</p><p>捧場明星</p><p>捧場嘅女星有JessicaSimpson、MariaCarey，男嘅就有以下人辦。</p></body></html>