<html><header><meta charset="utf-8"><title>　　李志喜卿姐講政改好谷氣 - 李八方</title></header><body><h1>　　李志喜卿姐講政改好谷氣 - 李八方</h1><p>泛民主派噚日搞研討會討論政改之後點算，大狀黨嘅李志喜大鬧政府唔肯推動普選，好谷氣咁講咗個故事斥責特區政府好似鹹濕佬，成日掛住搞女人不務正業，唔肯信教悔改，呢個鹹濕嘅政府係唔能夠接受。&#13;<br> 李大狀話，羅馬帝國時代嘅天主教聖人奧古斯丁，未信教前好鹹濕，成日掛住玩女人，有人就勸佢收斂啲，聖人一味咁推話：「Givemechastityandcontinence,butnotyet!（給我貞潔及自制，但不是現在）」政府明知普選係好嘢，但就拖延唔做，好似奧古斯丁咁，明知鹹濕唔好，但就繼續玩女人，政府咁鹹濕真係唔掂！&#13;<br> 呢個比喻贏得全場掌聲。李大狀次次講嘢都咁獨到，上次大義滅親鬧民主黨處理涂謹申事件，今次就孖叉政府掛住鹹濕，關注組都應該游說李大狀下屆出嚟參選！&#13;<br> 另一個女人卿姐就孖叉啲工商界成日掛住要免費午餐，如果要同工商界坐埋一齊搵共識就盞嘥氣啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>