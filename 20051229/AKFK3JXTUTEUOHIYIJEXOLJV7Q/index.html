<html><header><meta charset="utf-8"><title>杏兒添衣添糧倒瀉籮波</title></header><body><h1>杏兒添衣添糧倒瀉籮波</h1><p>胡杏兒下月將到內地拍攝新劇《太極》，前日特往又一城商場掃禦寒衣物及糧食，但匆忙間竟撞倒書店櫃台上的高爾夫球，搞到倒瀉籮蟹，幸獲熱心男士幫忙執波。</p><p>胡杏兒下月初將與趙文卓、林峯等起程到昆明、上海、雲南及西雙版納拍攝無綫新劇《太極》，逗留內地長達約四個月，故前日特偕女性友人到又一城商場入貨，添置禦寒衣物及糧食。&#13;<br> 前日下午約四時，戴白帽及墨鏡的杏兒與女伴於商場內AIGLE時裝連鎖店出現，當時她正蹲下揀選一對價值二百五十元的保暖耳罩，不久即碌卡埋單。</p><p>熱心男士幫忙</p><p>其後胡杏兒再到LOG-ON潮流百貨店內買幾支螢光筆及紅冷帽，埋單共約二百五十元。之後在IT試靴及試衫後，又到Taste超級市場購買約五百元糧食，包括即食麵、紅棗茶、急凍湯圓及牙刷等。&#13;<br> 接着杏兒到PageOne書店買書，共花近五百元，不過當到收銀處付款時，匆忙之間不慎撞跌放在櫃台上的一堆高爾夫球，連忙俯身執拾，幸得熱心男士主動上前幫忙。&#13;<br> </p><p>阿媽織冷底褲</p><p>事後本報記者致電杏兒，她透過電話說：「我係出街買定啲禦寒嘢，唔知大陸有幾凍呀嘛。今次我喺劇入面要着旗袍，入面唔着得厚衫，之前阿媽咪話織條冷底褲畀我囉，但我都驚着咗會太厚唔好睇。」&#13;<br> 原來今次杏兒在新劇中首次飾演奸角，她說：「個角色係講我由細到大都有錢，以為好多嘢可以用錢解決，但後尾失憶，變番好純真，所以都好有挑戰性。」&#13;<br> 採訪：朱倬誼&#13;<br> 攝影：娛樂突發組</p></body></html>