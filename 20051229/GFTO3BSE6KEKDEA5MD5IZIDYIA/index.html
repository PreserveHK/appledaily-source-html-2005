<html><header><meta charset="utf-8"><title>估你唔到電器</title></header><body><h1>估你唔到電器</h1><p>就咁一個功能齊備嘅電器，大概已不能滿足主意多多嘅年輕人了，你睇iPod，齋內涵勁科技新都未夠，最終都要贏外形。玩外形唔一定要潮要型，今日介紹幾件電器，睇樣，你真係估佢唔到係乜！&#13;<br>&#13;<br>記者：盧家蕙</p><p>電子鐘扮家電</p><p>X'masParty抽中嘅盛惠10蚊雞的電子鐘，真係唔老嚟，個款重鬼咁老套點用得落？如果抽中個電子鐘係呢兩款就差唔多喇！小巧搞鬼的電子鐘，兩款都係以家庭電器為設計藍本，像真度可謂80%，買個放喺真嘅家電上面，一大一細都幾過癮。</p><p>波棍收音機</p><p>單憑呢幅相，相信冇人知佢係乜東東，有人話佢似波棍，有人話佢係Joystick，不過睇真啲，後面有條天線嘅？無錯，呢個咪就係收音機囉！銀色機身好有CyberFeel，Size只有手掌咁大，而且操作簡單，將波棍上下左右咁撥，就可以調校頻道同聲量，造型夠搞鬼噃！</p><p>售賣點：&#13;<br> tintlivinglimited（31043105）&#13;<br> 香港銅鑼灣邊寧街5號</p></body></html>