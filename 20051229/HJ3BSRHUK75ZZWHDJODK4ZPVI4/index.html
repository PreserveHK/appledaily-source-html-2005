<html><header><meta charset="utf-8"><title>　　普選火鳳凰印利是封 - 李八方</title></header><body><h1>　　普選火鳳凰印利是封 - 李八方</h1><p>「普選火鳳凰」標誌面世後，頗受市民歡迎，相信日後曝光率都唔會低，因為香港一日未有普選，火鳳凰都會繼續出現。設計者范國威見反應唔錯，亦計劃多多用到佢盡，最新搞作係印製三萬個「普選火鳳凰」利是封，等市民農曆年派利是時，都可以傳揚爭取普選訊息。&#13;<br> 范國威話，呢批利是封係為「全民投票實踐計劃」而製作，預計除夕同元旦假期擺街檔宣傳時送畀市民，佢強調歡迎市民隨緣樂助捐錢畀計劃，事關佢哋希望不久將來可集得足夠經費舉辦一次有代表性同公信力嘅公投，至於幾時進行，佢話已有眉目，但暫時未係適當時機透露詳情喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>