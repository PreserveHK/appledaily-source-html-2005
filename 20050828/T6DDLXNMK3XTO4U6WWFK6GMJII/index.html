<html><header><meta charset="utf-8"><title>廖碧兒車輪按男星</title></header><body><h1>廖碧兒車輪按男星</h1><p>廖碧兒（後排左）同曹永廉（後排右）噚日到將軍澳出席活動，兩人即場學習推拿技巧，不過曹永廉就連環踢爆廖碧兒，先喺台上講咗佢嘅住址，跟住又話佢平時拍劇都會幫演員按摩，搞到廖碧兒都唔知點好，問佢緋聞男友陳豪有冇受過按摩之惠，廖碧兒話：「唔止佢㖭，唐文龍、謝天華都有試過。」</p></body></html>