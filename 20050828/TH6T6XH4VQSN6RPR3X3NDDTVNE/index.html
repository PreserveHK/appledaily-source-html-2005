<html><header><meta charset="utf-8"><title>十二歲與DonnaKaran結緣<br>徐子淇自斷財路避猥瑣佬</title></header><body><h1>十二歲與DonnaKaran結緣<br>徐子淇自斷財路避猥瑣佬</h1><p>徐子淇前晚在灣仔出席DKNY秋冬時裝騷，她自言十二歲時在洛杉磯巧遇DKNY掌舵人DonnaKaran，至今難忘。徐子淇又表示經常遇上「猥瑣佬」，所以近日已減少在人流多的地方工作。</p><p>美國時裝品牌DKNY前晚在灣仔舉行秋冬時裝騷，由陳嘉容及樂基兒等名模示範新裝，徐子淇、名模Danielle、謝婷婷及男友Jay、「阿嫂」劉心悠及鄭希怡等則往捧場。&#13;<br> 徐子淇前晚自言與此品牌十分有緣，早在十二歲時便在洛杉磯街頭巧遇品牌掌舵人DonnaKaran。</p><p>狂摷雜誌索取簽名</p><p>徐子淇說：「當時我揸住一大叠雜誌『盲舂舂』咁行，點知撞到個路人，跌晒啲雜誌落地，佢好好咁幫我執番晒啲雜誌，我抬頭一望，原來就係DonnaKaran，我即刻喺啲雜誌度狂摷一個DonnaKaran嘅廣告畀佢簽名。」&#13;<br> 徐子淇在看騷期間，有一陌生男子走近她，幸即時被公關截住，子淇說：「我真係遇得太多白撞嘅『猥瑣佬』啦，走嚟錫我又有，喺商場影我走光相嘅又有，所以我近期接少咗好多喺人流多地方做嘢嘅job。」</p><p>阿嫂高踭鞋當拖鞋</p><p>此外，穿上一身DKNY現身的「阿嫂」劉心悠表示從頭至腳有不少贊助，可省下置裝費，她說：「入咗行後都識咗好多時裝知識，着得靚啲，個人都sharp啲嘅，所以我𠵱家日日喺屋企練習着高踭鞋，當拖鞋咁着。」&#13;<br> 採訪：JessicaNgan&#13;<br> 攝影：HoKwokHo</p></body></html>