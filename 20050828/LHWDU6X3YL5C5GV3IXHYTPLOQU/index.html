<html><header><meta charset="utf-8"><title>今日開倉：襟興運動服泳衣兩折最扺買</title></header><body><h1>今日開倉：襟興運動服泳衣兩折最扺買</h1><p>買一兩件Tee打吓波，加埋套泳衣游吓水，二百蚊都重可以有找？事關北角有個大型運動服開倉，各路品牌任你揀之餘，上山下海的運動裝備，亦一應俱全。雖然已近季尾，但啲款好襟興，買定下年着都抵！&#13;<br>&#13;<br>記者︰劉昱蘭&#13;<br>攝影︰林栢鈞&#13;<br>Model︰Keisha（TheGroup）</p><p>游泳裝備：泳衣一律$60</p><p>花花三點式&#13;<br> arena三點式，花花圖案每年夏季都會出現，買咗留待下年至着都唔會Out！&#13;<br> 原價︰$329　開倉價︰$60&#13;<br> （此款泳衣另有粉紅色）</p><p>密實中見性感&#13;<br> 呢款speedo兩件頭泳衣，下身係短褲仔，想曬吓肚腩又唔想太暴露就最啱！&#13;<br> 原價︰$379&#13;<br> 開倉價︰$60&#13;<br> （此款泳衣另有桃紅色）</p><p>防紫外線兒童泳衣&#13;<br> 小朋友肌膚嬌嫩，需要好好保護，arena泳衣質料夠厚身，且有防紫外線50+的專利。款式全部都色彩繽紛，啱晒Cutie嘅小朋友。&#13;<br> 原價︰$169&#13;<br> 開倉價︰$60</p><p>沙灘防滑拖&#13;<br> 膠底的speedo超輕沙灘拖，濕咗水都可快速回復乾爽，而且腳底加有軟墊，非常舒適。有紫紅色、藍色、湖水綠及透明膠面可供選擇。&#13;<br> 原價︰$169&#13;<br> 開倉價︰$50</p><p>全方位護眼&#13;<br> speedo防霧及防紫外線泳鏡，鏡框採用膠質料，唔會好似海綿邊咁易入水，雙眼得到更佳的保護。另外鼻位可靈活調校，一定Fit到你鼻形。&#13;<br> 原價︰$49&#13;<br> 開倉價︰$40</p><p>舒適悠閒鞋</p><p>舒服似波鞋&#13;<br> Rockport將運動鞋的高科技設計，用於發展悠閒鞋上，着上腳好似波鞋咁舒適，但又唔會咁侷促。&#13;<br> 原價︰$459&#13;<br> 開倉價︰$290</p><p>名牌人字拖&#13;<br> 呢對拖鞋嘅鞋底設計幾有心思，以一隻手分別做出DKNY四個字母，不過要用啲想像力先至估得到。&#13;<br> 原價︰$220&#13;<br> 開倉價︰$120</p><p>中筒啱襯裙&#13;<br> 𠵱家以低價買入對Puma皮Boot，留到冬天襯裙仔一流。&#13;<br> 原價︰$699&#13;<br> 開倉價︰$250</p><p>陸上運動必備</p><p>索汗Tee&#13;<br> 運動時大量流汗，呢件Champion棉質索汗Tee又點少得？&#13;<br> 原價︰$159&#13;<br> 開倉價︰$70</p><p>平實中加色&#13;<br> 近年PUMA大翻身，呢件Logo上加有色彩的Tee，型人必買。&#13;<br> 原價︰$169&#13;<br> 開倉價︰$60</p><p>抵買針織衫&#13;<br> 針織衫一向唔平，呢件PUMA針織PoloTee六十蚊成交，抵！&#13;<br> 原價︰$279&#13;<br> 開倉價︰$60</p><p>中筒夠Cool&#13;<br> 以黑色為主的中筒波鞋夠晒Cool。配以銅金色的Logo位，普通的黑白配搭頓時Sharp晒。&#13;<br> 原價︰$599&#13;<br> 開倉價︰$250</p><p>攀山涉水好拍檔&#13;<br> 喜歡遠足的朋友都會知道，Teva的運動涼鞋抓地力強，防滑功能卓越，行過青苔表面的石塊都冇有怕。趁𠵱家低價火速入貨啦！&#13;<br> 原價︰$455&#13;<br> 開倉價︰$280</p><p>開倉資料</p><p>日期︰即日起至9月4日&#13;<br> 時間：11:00am-9:30pm&#13;<br> 地址︰北角新都城百貨3樓&#13;<br> 電話︰25628111&#13;<br> 備註︰尺碼方面，泳衣有加細碼至加大碼，Tee有細至大碼，而男裝鞋有7至11號，女裝鞋則有5至9號。</p></body></html>