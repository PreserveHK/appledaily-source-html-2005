<html><header><meta charset="utf-8"><title>退休律師認照起藍潔瑛</title></header><body><h1>退休律師認照起藍潔瑛</h1><p>被指接濟藍潔瑛嘅退休律師曾權威前晚去尖沙嘴賀鄭家純間新店開張，佢大方承認好欣賞藍潔瑛，重認喺經濟上有幫忙佢，好似帶藍潔瑛睇牙醫、幫佢交電費、出入搭的士同畀「利是」佢等等，重話有介紹精神科醫生畀藍潔瑛睇㖭，不過最後曾權威都話：「如果黐線要成日畀錢，李嘉誠都唔掂啦。」</p></body></html>