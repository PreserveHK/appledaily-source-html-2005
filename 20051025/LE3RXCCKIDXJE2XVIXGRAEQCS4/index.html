<html><header><meta charset="utf-8"><title>　　陳萬聯應改名有段古 - 李八方</title></header><body><h1>　　陳萬聯應改名有段古 - 李八方</h1><p>白鴿黨肥仔明老貓燒鬚，攞住立法會議員之名去選區議會都輸埋，真係冇面。肥仔歸咎自己起步遲，但係左派就唔係咁睇，覺得佢點都輸，可見地方選舉民主派幾難贏。&#13;<br> 肥仔明輸畀張順華有啲意外，但係做社工嘅「陳萬聯應」輸咗，大家就一啲都唔奇怪，因為佢真係不見經傳，好彩個名咁出位，否則冇人會提起佢。&#13;<br> 陳萬聯應唔係女人，亦唔係曼聯迷，佢姓陳，阿爺當年去咗菲律賓搵食，留低阿嫲同佢阿爸喺福建鄉下，後嚟佢阿爸生咗佢阿哥，就請阿爺同個孫改名，佢阿爺講咗「萬聯」呢個音出嚟，於是佢阿爸就攞嚟同佢阿哥改名，佢阿哥叫「陳萬聯×」，佢就叫做陳萬聯應，個故事就係咁簡單。&#13;<br> 阿應冇諗過要從俗將個名改成三個字，反正引起人注意，對參選有利，當然經此一役，佢都明白冇實力冇得贏。&#13;<br> 阿應今年二十六歲，九○年代先由福建嚟香港，城大畢業，八方問佢屬何黨派，佢話冇，但係有人話見過佢幫嫻姐助選喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>