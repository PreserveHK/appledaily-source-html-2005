<html><header><meta charset="utf-8"><title>林嘉綺壓力大月事不調</title></header><body><h1>林嘉綺壓力大月事不調</h1><p>名模林嘉綺噚日喺台灣參加日本街頭品牌ABathingApe旗艦店開幕酒會，佢話𠵱家正準備主持超視《摩登費加洛》節目，雖然節目重未開始錄製，但呢兩個月因為太緊張，壓力過大，內分泌失調導致月事不順，塊面生暗瘡之餘，兩個月嚟咗四次月經。雖然健康唔好，但林嘉綺對自己身材就好有自信，重將該品牌嘅T恤剪成露臍裝亮相。</p></body></html>