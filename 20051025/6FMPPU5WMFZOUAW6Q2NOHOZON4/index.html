<html><header><meta charset="utf-8"><title>　　煲呔做推銷員學識面皮厚 - 李八方</title></header><body><h1>　　煲呔做推銷員學識面皮厚 - 李八方</h1><p>煲呔曾經做過推銷員，重成日攞嚟講；其實做過呢一行對佢政途有乜好處？睇怕除咗可以不時標榜自己係寒微出身嘅「香港故事」外，就係令自己面皮變厚，唔怕醜咁到處sell嘢。最近硬銷嘅，梗係政府自以為好民主嘅政改方案啦。&#13;<br> 唔好以為八方噏得就噏，話煲呔面皮厚；查實係煲呔噚日喺溫哥華接受電台訪問時，自己喜形於色咁話做推銷員時，學識嘅一樣嘢，就係面皮厚喎。&#13;<br> 佢話𠵱家自己無論去到大牌檔抑或係街市，都可以同普通市民傾番一大餐；就算去到啲國際論壇，都唔會怕醜唔敢講嘢，覺得係講道理就OK。可能就係佢大膽兼面皮厚，令到佢俾中央賞識。八方就希望佢可以將所有不論好壞嘅嘢都推銷得好好睇睇啦！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>