<html><header><meta charset="utf-8"><title>「我一定搬嚟呢度」<br>樂基兒英倫一見鍾情</title></header><body><h1>「我一定搬嚟呢度」<br>樂基兒英倫一見鍾情</h1><p>名模樂基兒早前因工作首次到倫敦，抽空夜遊名勝LondonEye和狂買VivienneWestwood，她興奮到在街上都不停紮紮跳。對英倫一見鍾情的樂基兒除表示要移居當地外，更高呼倫敦是她的lover。</p><p>名模樂基兒早前應全球最大鑽石供應商DTC之邀，到英國倫敦進行鑽石探索之旅。首次到倫敦的樂基兒更抽空四圍玩，不論在倫敦街頭等車、名勝LondonEye前影相、行街shopping，她都開心到不時跳跳紮，她說：「去到邊都好興奮，can'tstopjumpingupanddown！」</p><p>河邊拍照</p><p>對英倫一見鍾情的樂基兒續說：「感覺好似係我最鍾意嘅城市紐約soho咁，有啲rock，啲人好友善同有禮貌，求其街邊嘅人着衫都好自信，好有型！冇人理你乜嘢身形，肥定瘦，我好鍾意呢種感覺，同埋天氣好好！」樂基兒工作之餘，更的士來回到潮店Topshop買皮帶、頸鏈，又到EricksonBeamon揀首飾，之後再到VivienneWestwood買衫，狂掃四、五件今季新裝。&#13;<br> 奈何時間有限，樂基兒經過Camper鞋店只能望門興歎。到離開倫敦前一晚，樂基兒完成所有工作後，在微雨中夜遊LondonEye，但她只在河邊拍照，她說：「我怕高，唔敢坐，睇吓就夠！以前我去巴黎，以為有好多靚景，不過去到就有啲失望。」她更視倫敦為她的lover，她說：「未嚟之前已經好鍾意，𠵱家我決定一定要搬嚟呢度，住一、兩個月都好！」</p><p>盼望重遊</p><p>樂基兒謂只可惜未能到大英博物館一遊，希望將來有機會再坐倫敦地鐵及大巴士等。而樂基兒離開英國會轉飛美國探朋友，休息一星期再返港。&#13;<br> 採訪：DebbieLum&#13;<br> 攝影：ChanChiLam</p></body></html>