<html><header><meta charset="utf-8"><title>寵物開P變影廠混戰<br>伍姑娘騎大狗　滕麗名救小狗</title></header><body><h1>寵物開P變影廠混戰<br>伍姑娘騎大狗　滕麗名救小狗</h1><p>滕麗名昨日攜同兩頭愛犬拍攝無綫處境劇其中一幕寵物生日會場面，現場齊集十多頭大大小小的犬隻，伍詠薇表現淡定，更騎着大狗，不過拍照期間一頭金毛尋回犬竟撲向滕麗名的史納莎小狗，嚇得她即時上前掩護愛犬。</p><p>伍詠薇、滕麗名及韓君婷等，昨日在將軍澳電視廣播城拍攝無綫處境劇，劇情講述幾位女角為寵物開生日會，她們均攜同愛犬入廠，一時大小犬隻雲集，場面熱鬧。</p><p>伍詠薇唔敢養大狗</p><p>不過拍照期間，一頭金毛尋回犬突然兇惡地撲向滕麗名的史納莎小狗，滕麗名見狀即上前想拉開牠，結果不慎滑倒，幸她與愛犬沒有受傷。滕麗名事後說：「我都唔係第一次遇到呢啲情況，因為我隻狗好憎大狗，一見到就會撩事鬥非，頭先我都見到我隻狗吠先嘅，有次重試過追警犬條尾嚟咬。」&#13;<br> 雖然昨日場面有點混亂，不過伍詠薇表現淡定，更騎着大狗，但她透露因為身材太瘦削，故此不敢飼養大型犬隻而轉為養貓，伍詠薇說：「拖大狗行出街實唔會俾人非禮啦，但同樣隻狗癲起上嚟就好麻煩，我隻腳都有唔少俾貓抓嘅戰績。」</p><p>韓君婷否認做主人</p><p>此外，韓君婷最近被拍下與陳欣健長女陳早茵（Joanne）慶祝生日，並以女主人身份招呼賓客，對此韓君婷說：「嗰日只係一個圈外朋友生日，一大班朋友唱K，都唔輪到我招呼啦。」&#13;<br> 採訪：卓寶花&#13;<br> 攝影：仇志德</p></body></html>