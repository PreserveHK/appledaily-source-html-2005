<html><header><meta charset="utf-8"><title>老公打氣宇多田光急瘦22磅</title></header><body><h1>老公打氣宇多田光急瘦22磅</h1><p>宇多田光早排現身記者會時消瘦咗好多，原來佢呢排同老公紀里谷和明一齊去做健身，聽講間健身院係深田恭子介紹畀光妹。而健身院嘅人都話見過光妹同老公出現，重次次都會等埋一齊先至離開。健身院工作人員爆料話光妹近排主要食蔬菜、魚同雞胸肉嚟減少吸收脂肪，難怪佢已經減咗二十二磅，唔再似肥師奶啦。</p></body></html>