<html><header><meta charset="utf-8"><title>乖女打老竇大義滅親<br>王敏德闔家登銀幕</title></header><body><h1>乖女打老竇大義滅親<br>王敏德闔家登銀幕</h1><p>最近王敏德（Michael）全家出動演出了新片《藏》，由十二歲長女王曼喜（Kayla）擔正，她在戲中更出手對付飾演壞人的Michael，實行大義滅親，考驗兩父女的演技。</p><p>王敏德（Michael）和太太馬詩慧（Janet）以及他們三名子女一家五口，早前拍攝了新片《藏》，Michael和長女Kayla擔正，Janet跟二女麗嘉及幼子躍穎則客串演出。在現實生活中，Michael與Kayla父女情深，可是在《藏》片中，Kayla卻要扮演一名擁有超能力的少女，為了伸張正義而須對付扮演壞人的Michael。對於首次於大銀幕演出的Kayla，絕對是一個考驗。</p><p>盛讚有天份</p><p>問身為媽咪的Janet可有教Kayla演戲心得，她日前在電話中說：「佢呢方面幾有天份，Michael同導演都有教佢，我聽工作人員講Kayla都演得唔錯，佢自己睇對白，揣摩角色後就埋位去做。」&#13;<br> 另外，Janet又大爆Kayla最初試造型時，因貪靚而不喜歡一臉白妝，對此Kayla說：「都係㗎，但後來都睇慣咗，不過我希望下次有機會再拍戲，我想扮番個靚女。」</p><p>猶如家庭日</p><p>問到Kayla一家人做戲有何感覺，她說：「一齊開工好warm，好似familyday咁。」她續說：「我都有郁手打爹哋嘅戲，開頭都覺得唔好意思，但爹哋話冇所謂，重叫我即管放馬過嚟㖭！」&#13;<br> 採訪：比華利</p></body></html>