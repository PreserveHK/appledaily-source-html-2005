<html><header><meta charset="utf-8"><title>李柱銘：煲呔完全係傀儡</title></header><body><h1>李柱銘：煲呔完全係傀儡</h1><p>「李柱銘」這個名字同香港民主差不多可以畫上一個等號，的而且確他做了四年港同盟的主席，八年民主黨的黨魁，直至前幾年才正式退下，變成一個絕不普通的普通黨員。&#13;<br> 這位民主黨前主席在接受本報十周年專訪時說，香港目前的政局他一早預見到，因為在共產黨的管治下，怎會容許反對黨的出現？民主黨存在至今已是異數。他認為共產黨一定會同特區政府一起，用所有手段去壓制民主黨，同時助長民建聯。</p><p>「共產黨要撼頭埋牆」</p><p>不過可惜得很，他說經過了十多年的經營，民建聯仍未能在選舉中佔優，「共產黨真係要撼頭埋牆」，去年立法會選舉，泛民主派便取得六成二的選票。「如果唔係23條，民建聯早已爬頭做了第一大黨。」&#13;<br> 李柱銘認為目前整個社會氣氛都不利政黨發展，這個從選舉結果可以看得很清楚，「自稱獨立嘅候選人如大班、長毛、45條關注組成員以至范太都全部贏晒，咁點發展政黨呢？」然而他感慨地說，全世界沒有一個民主國家沒有政黨政治，香港也不應例外。</p><p>促45條關注組快組黨</p><p>故此，李柱銘再次促請，目前民望最高的45條關注組盡快考慮組黨，「呢班大狀全部係我嘅老友同後輩，佢哋出嚟，如果自私自利講，搶咗民主黨好多選票；但係對整個民主道路，肯定有好處。」&#13;<br> 李柱銘已經不是第一次要求45條關注組改名做基本法關注組，同時變成一個政黨，「我希望佢哋唔好避，咁受市民歡迎，就應該有責任組黨，如果唔係，將來有一日湯家驊忽然唔玩，咁咪浪費晒啲政治資本。」&#13;<br> 曾蔭權出任新特首後，李柱銘估計香港形勢比董建華任特首時更差，因為在新制度下，已經不再是港人治港、高度自治，而是「中央話事，中聯辦擔起重要角色」。&#13;<br> 他補充說，中央以前肯定有影響，但部份是董建華自己揣測，現在則不用揣測了，因為中央會告訴曾蔭權做些甚麼。他還諷刺地說：「煲呔除咗個煲呔點打、揀乜煲呔顏色完全由佢自己決定外，其他睇唔到有乜決定權，佢完全係中央嘅傀儡，扯線公仔，唔關痛癢嘅例如炒晒平機會成員就做到，其他唔使諗。」&#13;<br> 李柱銘認為寄望曾蔭權，不如寄望中央，因為他有信心，長遠來說，中國一定會走上民主、法治與自由之路。&#13;<br> 記者：陳慧兒</p></body></html>