<html><header><meta charset="utf-8"><title>今日開倉：裏原宿名牌谷你買4折T恤啱哈日族</title></header><body><h1>今日開倉：裏原宿名牌谷你買4折T恤啱哈日族</h1><p>港人對裏原宿的6%dokidoki同埋涉谷的Roconails可能唔係咁熟悉，但佢哋喺日本頗具名氣，《Cutie》、《Kera》等人氣日本雜誌都推崇6%dokidoki嘅玩嘢Tee。而Roconails設計師Hiroco響夏威夷學過畫指甲花，最出名將指甲花畫響銀器上，喺日本有15間分店，重開埋學校傳授畫指甲花的技術。嘩！兩個牌子都來頭咁勁，型女定必潮搶！&#13;<br>&#13;<br>記者︰劉昱蘭&#13;<br>攝影︰楊錦文&#13;<br>Models︰TracyandConnie（@HERe）</p><p>6%dokidoki特色純棉Tee反轉傳統&#13;<br>&#13;<br>海盜遇上波板糖</p><p>小女孩食波板糖本應就天真爛漫，但偏偏就要以單眼海盜的奸狡形象重新包裝，係咪玩嘢！另有白底加粉紫圖案。&#13;<br> &#13;<br> 原價︰$499&#13;<br> 特價︰$189</p><p>白雪公主清純不再</p><p>呢個打喊露重要煲埋煙嘅白雪公主把一貫乖乖女形象粉碎，《Cutie》和《Kera》介紹。另備黑色。&#13;<br> &#13;<br> 原價︰$449&#13;<br> 特價︰$189</p><p>透視怪獸</p><p>可愛公仔都係以漂亮外表作賣點，呢隻嘢反而響度Sell內臟，真係反其道而行。另有白色。&#13;<br> &#13;<br> 原價︰$449&#13;<br> 特價︰$189</p><p>一串木馬</p><p>遊樂場嘅旋轉木馬就應該係圍成一個圈，一串旋轉木馬你又見過未？另有淺藍和白色。&#13;<br> &#13;<br> 原價︰$449&#13;<br> 特價︰$189</p><p>10周年紀念Tee</p><p>袖口位有插旗仔嘅10th城堡，係10周年紀念Tee。加咗閃粉Sharp晒。另有粉紅底配淺灰字。&#13;<br> &#13;<br> 原價︰$449&#13;<br> 特價︰$189</p><p>缺陷熊啤啤</p><p>熊啤啤本來好可愛，點解要玩殘自己整3條疤痕出嚟呢？手上條魚同啤啤一樣玩缺陷，俾人咬咗啖。6%dokidoki除紫色和桃紅色喱士吊帶背心外，重有白色圓領Tee。&#13;<br> &#13;<br> 原價︰$449&#13;<br> 特價︰$189</p><p>着住比堅尼周街走</p><p>Roconails熱愛夏威夷，Tee上的圖案，全部都係先經Hiroco親手設計繪畫，然後再過落電腦印製。Roconails嘅Tee唔係圓筒Tee，但着上身收晒腰好好睇㗎。陽光海灘夏威夷，點少得套Bikini？&#13;<br> &#13;<br> 原價︰$449&#13;<br> 特價︰$189</p><p>繽紛閃爍小飾物&#13;<br>&#13;<br>動感海豚</p><p>Roconails銀色的海豚躍上水面的一刻，波光粼粼的海洋，將夏威夷花反射在牠的身上，想不到頸鏈也可充滿動感。&#13;<br> &#13;<br> 原價︰$389&#13;<br> 特價︰$189</p><p>考功夫</p><p>Roconails在膠片的底部，先刮出凹位及坑紋勾畫圖案，然後再細心上色，最後加上閃粉。響一塊膠片仔上面搞咁多Details，少啲功力都唔得。&#13;<br> &#13;<br> 頸鏈原價︰$389　特價︰$189&#13;<br> 耳環原價︰$369/對　特價︰$189/對</p><p>銀包手袋襯出型格&#13;<br>&#13;<br>PVC膠銀包</p><p>Roconails有少女最愛的粉紅色，有百搭的黑白色，亦有Colourful圖案設計，3款PVC膠銀包任你揀。&#13;<br> &#13;<br> 原價︰$489/個&#13;<br> 特價︰$229/個</p><p>透明膠手挽袋</p><p>Roconails花碌碌的透明袋，配合素色簡單的衫，趕走單調感。&#13;<br> &#13;<br> 原價︰$519&#13;<br> 特價︰$259</p><p>絕無僅有</p><p>6%dokidoki一對寶石貓眼炯炯有神，毛茸茸好似帶住隻貓出街咁。手袋帶的珠仔，加埋絲帶蝴蝶結，少女味勁重。響日本返貨入到5個咋，有買趁手！&#13;<br> &#13;<br> 原價︰$799&#13;<br> 特價︰$359</p><p>@HERe（31053215）</p><p>時間︰即日至9月25日12:30pm-9:30pm&#13;<br> （星期六、日12:00nn-9:30pm）&#13;<br> 地址︰葵芳新都會廣場340J舖（RaveZone內）&#13;<br> 備註︰店內其他品牌的貨物全部半價。購物滿500元，即場有富經驗化妝師Cindy，用SugarBaby化妝品為你試妝。</p></body></html>