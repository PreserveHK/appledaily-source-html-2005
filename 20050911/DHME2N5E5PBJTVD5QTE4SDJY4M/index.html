<html><header><meta charset="utf-8"><title>　　保安員玩謝傳媒 - 李八方</title></header><body><h1>　　保安員玩謝傳媒 - 李八方</h1><p>國家副主席曾慶紅訪港出席迪士尼開幕儀式，佢老人家又話會聽香港人意見，嗰班長期爭取子女居港權人士噚日就趁副主席抵港，喺立法會外嘅遮打花園搞個靜坐活動，希望傳媒報道，副主席就可以聽到佢哋嘅呼聲，點知八方班行家等咗好耐都唔見佢哋影蹤。&#13;<br> 行家走去附近立法會問啲保安員，有位保安哥哥話有人貼咗張寫住「今日遮打活動取消，改為聽日」嘅紙喺遮打花園。之後有個行家細細聲講，有人話張紙係一個身穿保安制服嘅人睇完之後丟落垃圾桶，大家於是一齊去垃圾桶尋找真相，果然發現嗰張皺皺嘅紙。&#13;<br> 唉，呢次成班行家真係畀搞活動嘅人同埋嗰位保安制服哥哥搞到一頭煙。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>