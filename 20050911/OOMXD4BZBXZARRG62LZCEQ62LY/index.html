<html><header><meta charset="utf-8"><title>烏龍刑警朴相勉<br>煲劇全攻略：《愛的通緝》笑聲破奇案</title></header><body><h1>烏龍刑警朴相勉<br>煲劇全攻略：《愛的通緝》笑聲破奇案</h1><p>韓劇《愛的通緝》係齣搞笑警匪劇，喺咁多演員裏面，我煲碟妹淨係識得朴相勉同吳智浩，卡士唔算太勁。朴相勉喺電影《我老婆係大佬》中飾演戇直老公，吳智浩就係同神話Eric一齊做《新進社員》嗰個靚仔小生，今趟佢同朴相勉齊齊做刑警捉賊，笑料百出。</p><p>韓劇《愛的通緝》以李大進警長為首，帶領手下朴相勉、吳智浩、李惠英和金成恩等一班刑警撲滅罪案，每個角色均沿用演員的真實姓名，搞笑又親切。</p><p>愛情與溫情兼備</p><p>該劇每集都有個獨立故事，以其中一位主角做主線，描述刑警怎樣屢破奇案。其實一班刑警查案時烏龍百出，弄出不少笑話，隊員之間亦相互發展愛情、友情和親情線，令硬朗的警匪劇情中洋溢絲絲柔情。&#13;<br> 愛情線方面，有戇直單身寡佬朴相勉單戀老闆娘、新進女隊員金成恩苦追隊友金仁權、靚仔吳智浩和年紀比他大的師姐李惠英相戀，當中遇上不少誤會和波折，但最後都有情人終成眷屬。&#13;<br> 友情線就有金仁權和朴相勉因贓款證物而互相猜疑，險些鬧翻，友誼備受考驗。至於親情線，則有離婚後的李大進隊長怎樣跟關係疏離的女兒相處，從中讓他更懂得跟下屬溝通。&#13;<br> 全劇較為人熟識的應是在《我老婆係大佬》中扮演申恩慶丈夫的朴相勉，他在劇中飾演中年縮骨差佬，演得恰到好處，十足香港的夏雨。而靚仔演員吳智浩在《新進社員》中cool到痹，但今次一改風格，角色勤奮忠直，帶一點儍氣，加上高大身形，難怪在劇中迷倒女主角李惠英。</p><p>韓版孔慶翔搶鏡</p><p>另外還有一個貌似WilliamHung孔慶翔的演員金仁權，樣子勁儍，身形又圓又矮，煲碟妹覺得他非常搞笑，搶去不少鏡頭，是個不錯綠葉。&#13;<br> 劇名：《愛的通緝》&#13;<br> 演員：&#13;<br> 朴相勉（飾演朴相勉）&#13;<br> 吳智浩（飾演吳智浩）&#13;<br> 李惠英（飾演李惠英）&#13;<br> 金成恩（飾演金成恩）&#13;<br> 金仁權（飾演金仁權）</p></body></html>