<html><header><meta charset="utf-8"><title>周麗淇中秋前掟煲：冇得團圓</title></header><body><h1>周麗淇中秋前掟煲：冇得團圓</h1><p>周麗淇、盧巧音、劉浩龍、衞蘭、梁靖琪（Toby）、鄧麗欣及戴夢夢昨日出席在沙田舉行的《沙田月滿樂安居》記者會，穿上時款短裙展示一雙修長美腿的周麗淇，受到不少沙田居民歡迎。</p><p>力指粗口高格調</p><p>大會亦安排了一班歌手在台上示範做月餅，當中以周麗淇最有創意，創出一個米奇月餅，成功突圍而出。一眾女歌手均異口同聲表示中秋佳節都不能夠人月兩團圓，周麗淇說：「咁多年中秋節都冇同男朋友過，因為每一次都係中秋節前就分咗手，所以咪冇得人月兩團圓。」盧巧音中秋節有工開，她說：「中秋節冇男友，OK喎，我覺得家人重要啲！」&#13;<br> Toby穿了一件印有「SupremeB××ch」的T恤，事後她被問到為何穿粗口衫時就說：「呢件衫係贊助，我已經查過，B××ch（賤婦）一個字係粗口，SupremeB××ch兩個字夾埋係高格調咁解。」&#13;<br> 採訪、攝影：楊潔雯</p></body></html>