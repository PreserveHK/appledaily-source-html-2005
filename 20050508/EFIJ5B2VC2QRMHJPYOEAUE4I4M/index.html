<html><header><meta charset="utf-8"><title>畫出我心意麵包大屋贈媽咪</title></header><body><h1>畫出我心意麵包大屋贈媽咪</h1><p>不少人為慶祝母親節都會出盡法寶，最普遍是跟媽媽逛商場送禮物，又或是到酒樓食肆品嘗一頓豐富又美味的晚餐；但向來甚有頭腦的「小蘋果」，決定親手畫一幅美麗而又富意義的圖畫，趁今個母親節送給媽咪，以答謝養育之恩。小朋友們，你哋又有何計劃與媽咪慶祝母親節呢？&#13;<br>&#13;<br>記者：達文基&#13;<br>攝影：良仔</p><p>登登登櫈……公布四大名畫</p><p>經過近個半小時的創作，「小蘋果」的「名畫」終於出籠，究竟結果係點？誰能躋身四強，並獲取顏色筆獎品呢？結果係──</p><p>最有心思獎</p><p>黃雅賢：「每逢假日，我都會跟爹哋媽咪同妹妹去郊外玩，環境清幽重有好多好靚嘅花同動物，所以畫咗個『開心快樂花園』，諗住同全家人一齊去郊外慶祝。」&#13;<br> &#13;<br> 小蘋語：勇奪最有心思獎，全因雅賢的畫有齊全家人。最值得留意是公園入口處的牌匾，除寫有「開心快樂花園」的名稱外，還有「媽媽我會學乖」，足證雅賢是個好孩子！</p><p>最孝順獎</p><p>Miko：「我平日最鍾意焗麵包畀媽咪食，所以畫中枱面上放有一個麵包，而呢間屋更係我希望送畀媽咪嘅。」&#13;<br> &#13;<br> 小蘋語：實際型的Miko送屋兼送麵包，Miko咁孝順，Miko媽老來相信都唔使憂！</p><p>最有意義獎</p><p>呂偉軒：「世界上萬物都要依賴太陽照耀，才可生長；而我覺得媽媽就像太陽一樣，照耀大地給予我們生命及關懷。」&#13;<br> &#13;<br> 小蘋語：以彩虹下的大地萬物比喻母愛，寓意比畫作動人！</p><p>最美麗大獎</p><p>劉芮琦：「媽咪平時最鍾意喺屋企整HelloKitty壽司同美味雞翼畀我食，所以我想送番一束鮮花同美麗圖畫畀佢。」&#13;<br> &#13;<br> 小蘋語：得獎原因除畫中有對開心靚母女外，更重要還是芮琦對媽媽那份崇高的愛意，因她已承諾每天愛媽媽多一些！</p><p>小小小畫展</p><p>除四大名畫，其實這次憑畫寄意大行動，不少畫作都相當出色，再精選以下幾幅俾大家欣賞。</p><p>畫盡我阿媽</p><p>母親節點可以唔畫媽咪？畫得似唔似就見仁見智，但朗霆畫中還畫有飛機，說要帶媽咪去旅行呢！</p><p>色彩繽紛</p><p>全場男孩的作品中，色彩最斑斕的一幅實非霍子軒莫屬，皆因全以粉紅色為主，夠晒鮮豔之餘，畫中更有媽咪最喜歡的熊仔和鮮花，媽咪想話唔鍾意都幾難啦！</p><p>親子運動</p><p>素蓉盛讚媽咪教曉她很多東西，包括教她打羽毛球。一幅天倫樂畫作，盡見親子情。</p><p>四人同行</p><p>志豪話最鍾意一家人去郊外玩，所以藉母親節畫下這幅全家溫馨照。</p><p>天馬行空</p><p>最初看梓烽這幅畫，真的不知是甚麼？「畫入面有彩虹，下面的人是我，我想話媽咪像彩虹一樣咁靚！」經他解釋後，相信至少媽咪會明！</p><p>情深說話𠵱家講</p><p>「小蘋果」甫到達位於將軍澳的蘋果大樓後，便嚷着要開始畫畫，務求以最快速度讓媽咪收到這親手炮製的母親節禮物。別看他們年紀小小，筆下畫作統統寓意深長……</p></body></html>