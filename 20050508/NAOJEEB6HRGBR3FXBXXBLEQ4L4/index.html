<html><header><meta charset="utf-8"><title>澳洲爛牛TsubiBand仔名模爭住着</title></header><body><h1>澳洲爛牛TsubiBand仔名模爭住着</h1><p>愈爛愈有價。澳洲牛牌Tsubi以超級破爛Raw到爆的牛仔褲風靡時尚界，除了是超級名模天橋下日常必着Item外，亦是一眾歐美Band仔至愛牛牌，今年三月更橫渡半個地球於紐約著名的LittleItaly區開專門店，颳起一股澳洲熱潮。大把美國靚牛唔着，反而鍾情Tsubi，到底呢條澳洲牛牛有乜咁把炮？&#13;<br>&#13;<br>記者：吳小明&#13;<br>攝影：陳智良&#13;<br>模特兒：Karina@StarzPeople&#13;<br>化妝：EvelynHo&#13;<br>髮型：EdwardTse</p><p>Tsubi爛牛條條唔同</p><p>又是一個初生之犢不畏虎的故事。Tsubi三位設計師本來是日夜逐浪的滑浪男孩，因為覺得市面上搵唔到啱心水的牛仔褲，咪膽粗粗自己來試。一般男仔最愛爛笪笪吊兒郎當，三人亦不例外，雖然如此，但他們的牛仔褲爛得來有心思。Tsubi的牛仔褲全部用上最靚的日本騾布，每條褲經過的工序多到嚇人，洗水、沙磨、石磨、整貓鬚痕、漂淺、開窿、補釘等全部做齊，務求令到每條牛仔褲都充滿歲月痕迹，亦因為如此，每條褲的特色都會有多少出入，沒有兩條是完全一樣的，中晒時裝友要獨特出眾的心理。</p><p>英美名人擁躉</p><p>Tsubi賣個滿堂紅都要多得一班超級名模及歐美樂隊帶挈，好似英倫型仔Band如FranzFerdinand、美國的TheYeahsYeahsYeahs、TheKillers等都愛煞Tsubi，當然唔少得KateMoss及KylieMinogue呢兩位時裝Icon。</p><p>售賣點：&#13;<br> SistyrMoon（21111172）&#13;<br> 中環雲咸街19號地下</p></body></html>