<html><header><meta charset="utf-8"><title>賀母70大壽<br>蘇永康捐十萬重建內地小學</title></header><body><h1>賀母70大壽<br>蘇永康捐十萬重建內地小學</h1><p>蘇永康最近捐了十萬元重建內地長沙一間學校，並以其母親潘燕嫦命名，作為母親節及她七十歲大壽的禮物。康仔昨日更與一班老友許志安和張衞健等在商場內籌款，齊齊做善事。</p><p>蘇永康的母親潘燕嫦上周七十歲大壽，康仔早前捐出十萬元重建內地長沙一間學校，並以其母親的名字為學校命名，作為母親節及她七十歲大壽的禮物。康仔昨日與一班老友許志安、梁漢文和張衞健等，在奧海城出席「潘燕嫦雁心希望小學命名典禮」。<br> &#13;<br> <spanclass>成立助學基金 &#13;<br> 康仔說：「我爸爸媽媽當年都係新移民，知道內地讀書係好困難，我亦都親自去過一啲地方探訪，所以就決定捐十萬蚊幫手重建學校，聽日（即今日）係母親節，我媽媽上星期七十大壽，所以我就用佢個名潘燕嫦命名，當係送畀佢嘅禮物。我希望每年可以起一間學校，第二間會用我阿爸個名蘇才命名，第三間先會用我自己個名，我重會成立一個助學基金，希望可以幫到更多嘅人。」<br> &#13;<br> <spanclass>健仔讚好榜樣 &#13;<br> 康仔昨日邀請了安仔、梁漢文及健仔等幾位老友一起向觀眾籌款，問健仔如何支持康仔？他說：「娛樂圈要數頭十個最有錢，點數都唔到佢，所以佢係一個好好嘅榜樣。」健仔收入豐厚，問他可有做善事？他即口窒窒說：「唔好講呢啲（指收入），我都有賑災㗎！」&#13;<br> 此外，早前有指安仔向東亞娛樂招手，叫價二千萬簽三年約被拒，安仔對此說：「傳聞歸傳聞，今次主角係康仔，唔講呢啲嘢！」&#13;<br> 採訪：胡比　攝影：何國豪</spanclass></spanclass></p></body></html>