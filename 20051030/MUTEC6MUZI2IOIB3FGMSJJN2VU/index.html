<html><header><meta charset="utf-8"><title>　　特首夫人學書法冇偷懶 - 李八方</title></header><body><h1>　　特首夫人學書法冇偷懶 - 李八方</h1><p>煲呔喺施政報告用咗王安石嘅詩句「一水護田將綠繞，兩山排闥送青來」作結，特首夫人鮑笑薇即刻夫唱婦隨，用呢句寫咗幅字畫，噚日喺港大專業進修學院校友周嘅開幕典禮展出。曾太嘅書法老師戚谷華話，幅字畫係施政報告讀完冇幾耐，特首夫人上緊港大個「行草書短期課程」嗰陣時寫，「佢話先生同佢都好鍾意呢兩句詩，覺得氣氛和諧，生意蓬勃，希望香港都好似首詩講到咁蓬勃。」戚老師話教咗曾太足足九年，大讚佢係好學生，出席率重係百分百㖭。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>