<html><header><meta charset="utf-8"><title>　　中原賣樓送免費睇風水 - 李八方</title></header><body><h1>　　中原賣樓送免費睇風水 - 李八方</h1><p>買樓置業，考慮繁多，價錢當然最實際，但亦有唔少人篤信風水，搵個風水師傅幫手，睇吓樓盤啱唔啱自己命格。中原地產噚日就安排準買家曾小姐，同堪輿學家楊天命，研究樓盤坐向同埋間隔。&#13;<br> 楊天命不停話，樓盤西南面見到水，格局非常好，又話樓盤內外水兼備，即係屋苑內有泳池，對外有個維港，五幢樓呈L型布局，好似兜住水，夠聚財。楊師傅話，第一座向南F單位最啱曾小姐，佢會同先生好夾，點知曾小姐想買五座C。兩個單位一個二千一百幾呎；一個得七百幾呎。望維港嘅F單位，閒閒地過千萬，C單位就算六千五蚊一呎，樓價都唔使五百萬。&#13;<br> 請教完師傅一大輪，免費睇完風水，兼夾俾傳媒任影唔嬲，嗰位曾小姐最終都係打算買C單位。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>