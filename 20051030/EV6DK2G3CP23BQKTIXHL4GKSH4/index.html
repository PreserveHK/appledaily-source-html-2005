<html><header><meta charset="utf-8"><title>菜肉魚之嘩鬼菜1：<br>血肉殘肢唔揦西鬼咁逼真</title></header><body><h1>菜肉魚之嘩鬼菜1：<br>血肉殘肢唔揦西鬼咁逼真</h1><p>今年萬聖節係返工日子，可能你昨晚已預先慶祝了，但咁好玩嘅節日又點可以停！今晚一於繼續食勻核突餐，由塊面啜到落腳趾尾！&#13;<br>記者：李淑芬、Phoebe&#13;<br>攝影：林栢鈞、何家亮&#13;<br>Model：Rosemary&#13;<br>化妝：Ellis@MaeVon&#13;<br>道具提供：生意滔（34223101）&#13;<br>場地提供：RamasGreen</p><p>燴手指燒香腳小兒科啦！</p><p>斷手斷腳</p><p>即係：扎肉沙律$78（泰式食）&#13;<br> 扎肉及雜菜撈上勁辣的沙律汁，酸醋汁很開胃，食到辣椒粒，就辣到雪雪聲，雖然辣，但很爽。兩邊手腳用麵包焗成，造型就一流，如果可以加點醬搽麵包食就更好。</p><p>鬼爪勾魂&#13;<br></p><p>即係：炸軟殼蟹配辣牛油果醬（RamasGreen）&#13;<br> 這是套餐中的前菜，炸軟殼蟹一向都是食其脆口，不因其蟹味，牛油果做醬，不膩口，又能淡化軟殼蟹的熱氣感覺。</p><p>地獄燒腳</p><p>即係：燒豬髀配甜椒醬（OceanKitchen）&#13;<br> 豬髀燒熟後，肉與皮分割開，砌回一隻人腳形狀，相似度不算高，皮燒得很香脆，但要吃完整塊豬皮，牙關有點軟。豬腳內的肉不多，但充滿骨膠原的腳筋就十分軟腍，正好在牙關發軟的時候吃。</p><p>鮮血燴手指骨頭</p><p>即係：黑醋鮮茄燴豬肋骨$238跟餐（Ironwood）&#13;<br> 豬肋骨的條骨變成手指，血肉模糊，恐怖得來又幾吸引。肉質軟腍，但不算多，不怕失儀態的話，用手拿來逐條骨啜住食，實在滋味無窮。</p><p>食你死人頭最搞鬼喎！</p><p>食你死人頭</p><p>即係：紅咖喱煙鴨胸$98（泰式食）&#13;<br> 好鍾意呢個餸名！一個芋頭徒手雕成骷髏頭狀，蒸熟後還可劈開來吃，心思不少。內裏的紅咖喱汁一點都不辣，還有帶甜的椰汁味，用來撈白飯食最perfect。</p><p>吸血鬼爪</p><p>即係：雞翼天使麵配茄汁（Sai2）&#13;<br> 這是兒童餐中的主菜，驚嚇頓時變成可愛。天使麵以紅菜頭汁染成粉紅色，頭頂的雞鎚，餐廳說似鬼爪頭髮。紅色的汁是紅菜頭汁，比茄汁多了點蔬菜鮮味。</p><p>血面</p><p>即係：焗鯛魚柳配泰式紅咖喱汁（OceanKitchen）&#13;<br> 鯛魚柳新鮮又啖啖肉，泰式紅咖喱汁香而不辣，還帶少許香草味道。</p><p>炸眼球咁都得?!</p><p>脆炸南瓜眼球</p><p>即係：炸泰式魚餅配燒南瓜沙律$218（跟餐）（Ironwood）&#13;<br> 眼球其實是炸魚蛋，內有很多青葱，怕青葱味的可能會不喜歡，但我卻愛其搶口味道，因南瓜水份重，釀在魚蛋內實在有難度，所以這應節食材便用來墊起魚蛋眼球。</p><p>雙瞳</p><p>即係：綠茶白朱古力慕絲配雜莓雪葩（RamasGreens）&#13;<br> 套餐中的甜品，巫婆帽是綠茶白朱古力慕絲，南瓜是酥皮餅，雙眼都整得幾恐怖，由荔枝及藍莓砌成，甜品的骰不肥膩，恐怖度都算高。</p><p>鬼眼</p><p>即係：青檸沙冰（Ironwood）&#13;<br> 套餐附送的飲品，一杯清純的青檸沙冰上放上一隻眼睛，雖然明知是由荔枝加藍莓砌成，但總覺得有點心寒。</p><p>血染內臟有膽就嚟試！</p><p>血肉橫飛&#13;<br></p><p>即係：香草法國鴨胸（RamasGreen）&#13;<br> 鴨胸鋪排成這個樣子，就像一條條脷鋪在面前，究意是它舔你嘴，還是你啜那舌頭，也搞不清了。</p><p>血肉橫飛</p><p>即係：辣醬豬雜$68（泰式食）&#13;<br> 同樣名為血肉橫飛，由豬肉內臟砌成，包括有豬腸、豬心、豬膶，撈上辣醬，醬有點似豆瓣醬加南乳醬混合，不太辣，偏濃味，睇落的確幾惡心。</p><p>殭屍牛柳</p><p>即係：牛柳拼大蝦配薑汁（Shooters52）&#13;<br> Order這個菜式可能基於有大蝦，但原來大蝦不大，還差點被牛柳遮住。牛柳選6安士安格斯，軟腍，特別在燒汁中混了薑絲及薑汁，有香氣又能配合主題。牛柳上鋪上炸過的薑絲與薯絲，好脆口喎！</p><p>鬼咁多嘢玩</p><p>Shooters52&#13;<br> 食滿$400，可以獲得一位免費化妝。&#13;<br> &#13;<br> 萬聖節套餐&#13;<br> 供應日期：10月31日&#13;<br> 收費：$188（3道菜）&#13;<br> 地址：銅鑼灣時代廣場13樓1302號舖&#13;<br> 電話：25062626</p><p>RamasGreens&#13;<br> 時代廣場大公仔巡遊又有糖送，餐廳職員於明晚也會化個萬聖節裝，在場內搞個小型派對，玩遊戲送禮物。&#13;<br> &#13;<br> 萬聖節套餐&#13;<br> 供應日期：10月30-31日&#13;<br> 時間：6:00pm-12:00mn&#13;<br> 收費：$298（4道菜）&#13;<br> 地址：時代廣場11樓1104號舖&#13;<br> 電話：31010656</p><p>Sai2&#13;<br> 今晚將有DJ現場打碟，應節化裝每位$30。&#13;<br> &#13;<br> 萬聖節套餐&#13;<br> 供應日期：10月30-31日&#13;<br> 時間：6:30pm-10:30pm&#13;<br> 收費：成人$158、小童$88（3道菜及飲品）&#13;<br> 地址：西貢惠民道海傍廣場&#13;<br> 電話：27926667</p><p>Ironwood&#13;<br> 高溫爐火燒食材至出名，萬聖節推出套餐系列，價錢視乎主菜類型，由$218至$248不等，附餐湯、前菜、甜品及飲品。&#13;<br> &#13;<br> 萬聖節餐&#13;<br> 供應日期：10月30-31日&#13;<br> 時間：6:00pm-11:00pm&#13;<br> 地址：香港天后琉璃街13號地下&#13;<br> 電話：25709933</p><p>OceanKitchen&#13;<br> 除應節食物，亦保留了招牌菜如黑松露菌系列菜式等。&#13;<br> &#13;<br> 萬聖節自助餐&#13;<br> 供應日期：10月30-31日&#13;<br> 時間：6:30pm-9:30pm&#13;<br> 收費：成人$108、小童$78&#13;<br> 地址：香港銅鑼灣道11-17號A地下1-2號舖&#13;<br> 電話：28082720</p><p>泰式食&#13;<br> 今、明兩晚，駐場的六人樂隊ThaiOneBand扮晒鬼樣，由晚上11:00唱歌至凌晨4:00。&#13;<br> &#13;<br> 營業時間：11:30am-4:00am&#13;<br> 地址：銅鑼灣記利佐治街1號金百利8樓&#13;<br> 電話：28904899</p></body></html>