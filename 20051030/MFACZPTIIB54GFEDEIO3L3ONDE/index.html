<html><header><meta charset="utf-8"><title>　　善心嘩鬼跑樓梯 - 李八方</title></header><body><h1>　　善心嘩鬼跑樓梯 - 李八方</h1><p>噚日匡智會舉辦「匡智競步上雲霄」，在場打氣嘅啦啦隊應吓萬聖節扮鬼，用隻血淋淋嘅骷髏手嚇到啲參賽者走夾唔唞，等佢哋可以跑快啲。二十五個參賽者要跑足六百八十八級樓梯，終點係中環廣場七十五樓，八方坐𨋢上去印印腳等佢哋跑上嚟，最快嗰個只係用咗十一分零三秒，認真厲害。&#13;<br> 成個比賽籌到超過七十萬，善款會用嚟向智障兒童提供午膳津貼，同埋做智障青年就業培訓嘅經費，真係跑到索晒氣都值得。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>