<html><header><meta charset="utf-8"><title>菜肉魚之嘩鬼菜2：<br>牛鬼蛇神一鑊熟鬼咁驚亞</title></header><body><h1>菜肉魚之嘩鬼菜2：<br>牛鬼蛇神一鑊熟鬼咁驚亞</h1><p>唔好以為洋人鬼節嘅鬼菜就只有洋人餐廳有得食！查實坊間重有好多亞洲餐廳搞鬼菜，中、日、泰廚師都以地道材料整鬼菜，驚嚇程度絕對拍得住鬼佬餐廳！&#13;<br>記者：趙善怡&#13;<br>攝影：林栢鈞、周旭文&#13;<br>Model：Rosemary</p><p>大中華代表</p><p>牛鬼蛇神麻辣鍋$98（面譜）</p><p>麻辣鍋以豬天梯作舌、南瓜為鼻及以黃鱔仔和鴨掌模仿大鬍子，賣相夠晒驚嚇，加上田雞、鮮菇、牛肚、肉丸及粉皮墊底去吸收中度的麻辣精華，夠晒刺激！&#13;<br> （供應期至10月31日）</p><p>勾魂野鬼$88（天與地）</p><p>千萬要小心，不要踩爛用wasabi做成的薄脆，連埋造型好似成對眼的墨魚汁花卷去點汁食，所有勾魂野鬼盡收我口！&#13;<br> （供應期至10月31日）</p><p>凶靈血燈籠$88（天與地）</p><p>邊個俾人分屍呀!?血淋淋的碎骨造型是以鮮打士多啤梨汁炒排骨做成。盛載着碎骨凶靈的就是師傅將新鮮菠菜汁混合麵粉蒸出的菠菜饅頭，一紅一綠、一酸一淡，對比感十足！&#13;<br> （供應期至10月31日）</p><p>日本代表</p><p>血壽司$150（1212+）</p><p>這款血壽司拼盤夠晒健康，皆因壽司飯底是以紅米做成，師傅將較為硬身的紅米煮得黏口有質感。將之配上白裏透紅的油甘魚、混合葱花的三文魚及加入了山藥的吞拿魚碎，並以鮮番茄加甘笋打成的汁去吊味，夠晒fresh！&#13;<br> （只在10月31日供應）</p><p>鬼爪地獄湯拉麵$128（1212+）</p><p>有成半份北海道松葉蟹浸落勁辣的地獄湯拉麵度，增加不少鮮甜味，份量十足，加上泡菜、紫菜、粟米等，兩個人share啱啱好！&#13;<br> （只在10月31日供應）</p><p>泰國代表</p><p>吸血黑寡婦$48（ThaiOrchids）</p><p>用黑糯米做成的黑蜘蛛被士多啤梨汁的絲網所包圍，今次認真插翼難飛！黑糯米的表面及蜘蛛腳沾滿朱古力醬，也可揀椰醬另上。&#13;<br> （供應期至10月31日）</p><p>搵地方食鬼</p><p>面譜&#13;<br> （23119233）&#13;<br> 地址：九鐵尖東站地面33號舖</p><p>天與地&#13;<br> （23678428）&#13;<br> 地址：尖沙嘴諾士佛台6號地下及1樓</p><p>1212+&#13;<br> （35149288）&#13;<br> 地址：旺角亞皆老街8號朗豪坊12及13樓</p><p>ThaiOrchids&#13;<br> （35425123）&#13;<br> 地址：旺角亞皆老街8號朗豪坊8樓2及3號舖</p></body></html>