<html><header><meta charset="utf-8"><title>　　馮國經就嚟做外公 - 李八方</title></header><body><h1>　　馮國經就嚟做外公 - 李八方</h1><p>由花旗銀行同科大合辦、為期一周嘅第三屆「花旗集團國際案例分析比賽」，終於圓滿結束。結果由加拿大McGillUniversity掄元，今年係歷屆最多國際頂級學府同學生參加嘅一次賽事，競爭激烈，去年榮獲優異獎嘅科大，今屆無緣衞冕。&#13;<br> 大會選定嘅研究案例為機場管理局，噚晚嘅頒獎典禮，當然見到機管局主席馮國經。介紹佢上台嘅花旗集團香港行長兼大中華區企業及投資銀行總裁陳子政，先恭賀Victor馮快將榮升外公，蓋佢位千金馮詠儀相信好快誕下小寶貝。對住一班頂尖學府精英，馮國經梗要講吓佢最熟嘅機場啦，現時珠三角有五個機場，佢認為彼此雖有競爭，但亦可以利用本身優勢，發揮槓桿效益，達致雙贏局面。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>