<html><header><meta charset="utf-8"><title>　　各位觀眾四條Q - 李八方</title></header><body><h1>　　各位觀眾四條Q - 李八方</h1><p>市場一直揣測Pansy何超瓊同何猷龍邊個做賭王接班人。噚日美高梅金殿動工禮，有人直接問Pansy做好當賭后「QueenofMacau」嘅準備未？Pansy語帶雙關：「已做好所有準備迎接各種挑戰。」重話唔認為老竇需要揀定接班人。咁賭王有冇提過接班人嘅問題呢？Pansy話：「何生咁多仔女同能幹嘅同事，各自喺唔同部門效力，我好幸運能夠營運家族嘅旗艦公司，我哋唔傾呢啲嘢。」&#13;<br> 講開賭，就諗起「各位觀眾，四條A」嘅電影對白，不過對美高梅夢幻樂園主席連得利嚟講，揸四條A都唔夠有四條「Q」咁surewin，皆因噚日四條Q到齊，連得利都話，有Pansy、Daisy、Maisy、Josie（何家四姊妹），個項目一定掂。&#13;<br> &#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>