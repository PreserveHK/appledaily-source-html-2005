<html><header><meta charset="utf-8"><title>出位日牌攻陷台灣喪玩大企業Logo</title></header><body><h1>出位日牌攻陷台灣喪玩大企業Logo</h1><p>但凡有新品牌引入，要吸引新客仔注意，Sell品牌背景、再加上玩Gimmick呢兩招總唔少得，最近就有店舖引入上位日牌Scenic。Scenic作為上位潮流品牌，血統純正，先有日本大後盾BackUp，加埋勁玩大企業LogoPrint，有Gimmick，一出閘就先聲奪人，初步反應良好，形勢絕對被看好！&#13;<br>&#13;<br>記者：胡卓琳　攝影：伍慶泉&#13;<br>Model：Louis@CalCarries</p><p>首選搞鬼LogoPrint</p><p>今季Scenic以過癮的LogoPrint做主打，將其他品牌發音的英文字母都改為「S」字，改頭換面，KFC、百威、喜力、Starbucks無一幸免，夠晒幽默！</p><p>LogoTee以外精選</p><p>Scenic除咗LogoPrintTee以外，其他服飾同樣有板有眼，絕不馬虎。</p><p>台灣受落38個銷售點</p><p>日本起家的Scenic成立於2004年，分別於京都及大阪設有自家專門店，不過Scenic喺台灣，人氣及受歡迎程度比起日本似乎更過之而無不及，全台灣有3間專門店，共38個銷售點，屬潮流界新進人氣品牌。另外，Scenic廣受傳媒歡迎，經常出現於台灣《Cool》、《Boon》等潮流雜誌，品牌以「＄」（DollarSign呀！）作Icon，今季PrintTee設計過癮，玩盡為人熟悉的Logo，其餘CasualWear好似背心、短褲等都勁有水準，代理透露，遲啲重會有香港Crossover版，各位拭目以待！</p><p>銷售點：&#13;<br> Siz（31019171）&#13;<br> 旺角Chic之堡3樓318號舖</p></body></html>