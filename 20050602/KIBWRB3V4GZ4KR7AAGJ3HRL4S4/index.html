<html><header><meta charset="utf-8"><title>電腦新產品：直擊台北國際電腦展2005<br>IT溝AVHDDVD台北優先預映</title></header><body><h1>電腦新產品：直擊台北國際電腦展2005<br>IT溝AVHDDVD台北優先預映</h1><p>台灣近年喺IT界發展，已經逐漸有火車頭趨勢，連帶每年舉行嘅《台北國際電腦展》，亦成為業內重要展覽會；《台北國際電腦展2005》已於前日（31/5）正式揭幕，今年好睇之處，並唔再係啲板板、卡卡電腦硬件當道！換來的是最新最潮的IT影音產品進佔全個展場！而且大部份產品都係全球首度曝光，主辦機構亦預計來自全球的觀眾可望超過30,000人次，相信將會是《台北國際電腦展》25年歷史以來，最爆嘅一年！&#13;<br>&#13;<br>記者、攝影：許福合</p><p>HDDVD真碟試片</p><p>HDDVD同Blu-Ray兩種高清軟件格式正鬥得如火如荼！那邊廂美國E3，SONY剛話新一代主機PS3將會起用Blu-ray，但實物欠奉；這邊廂《台北國際電腦展》竟然有HDDVD搶先試映！雖然係Demo機，量產化映期亦未有定案，不過對應電腦、直播式DVD機都己經完全Ready，想知高清HDDVD靚成點？馬上去片！</p><p>NEC行USB2.0對應電腦</p><p>好多電影發行商表明，對HDDVD格式感興趣，因為同一張碟內可同時兼容DVD及HDDVD兩種格式！今次NEC所出的HDDVD採用外置式設計，介面為USB2.0，代表所有電腦都合用；而就優先試映會所見，NEC同時以兩部電腦播放舊制式DVD及最新HDDVD電影好等人作比較（包括有《明日之後》和《宇多田光演唱會》）；由於HDDVD片源須保密，筆者未能將播放畫面拍下，不過觀後感兩者差距有如「VCD對DVD」！而且HDDVD在色彩豐富度表現尤為突出，再深入啲講就連黑位都層次分明，舊式DVD簡直望塵莫及。</p><p>全球最大72"後投電視</p><p>LCDTV、Plasma現在AV界走紅，BenQ竟來一記回馬槍，推出全球最大72吋（6:1）後投電視TR7270！據知解析度為1,280×720，亦能支援高清1080i，廠方表示TR7270可提供有如「電影院般細膩及膠卷味的畫質」，就現場所見亦好正。</p><p>東芝家庭影院HDDVD機</p><p>與NEC唔同，東芝所展出HDDVD機係可以直駁電視睇，外形同一般DVDPlayer近似，不過機身略厚；由於只屬樣辦機，規格就未有詳細公布，但現場所見，應該有1080i的畫質，畫面同NEC的電腦版HDDVD同樣精緻細膩，各位AV迷值得期待！</p><p>PPC最強新機&#13;<br>&#13;<br>MyPalA636硬件落重料</p><p>ASUS嘅MyPalA636係會場上非常矚目的PPC，無他嘅！功能強嘛！OS採用新版《WM5.0》，核心部份將會起用IntelPXA272312MHz或416MHz處理器，而且重內置有GPS、藍芽、WiFi及SDIO槽，全是現時最高階的設置。</p><p>M600黑帝PPC溝手機</p><p>有如「黑帝君臨」嘅E-TENM600，論外形已好煞食！機身一樣使用新OS，並內置130萬像素鏡頭，可作4倍數碼變焦，相對一般影相手機毫不遜色，最正係機身內置三頻手機兼藍芽功能，再加對應802.11b無線網絡，流動一族必備。</p><p>PMP功能前瞻&#13;<br>&#13;<br>7吋大芒PSPPMP</p><p>會場上好多記者都覺得呢部機好PSPFeel！其實佢係由MobiNote最新推出的PMPDP7010-SP！搶眼處係佢使用7吋巨芒，絕對係現時PMP界大哥大！畫質亦好出色，真係差啲以為睇緊PSP！此機內置20GB硬碟，畫面行16:9，解析度亦達高檔的720×480，播MPEG4影片真係好難玩盡佢嘅畫質，其他玩法就包括直錄MPEG4、錄電視、睇相、聽MP3同錄音等。</p><p>微軟OS攻入PMP</p><p>一般PMP，都係使用開發商「自家」開發操作軟件，TATUNG呢部PortableMediaCenter竟然用上微軟嘅《PortableMediaCenterVersionII》，所以一般電腦嘅多媒體格式檔案，放入機內都可以完全支援播放；另外此機還有「直錄」MPEG4同MP3功能，喺個3.5吋芒上播放都算不俗！硬碟容量最高為60GB。</p><p>Mobile創意十足&#13;<br>&#13;<br>SRP-81WLAN直接通話</p><p>台產SRP-81外形真係有幾分Nokia影子，不過引人注目者，係佢可以透過WLAN進行直接通話，簡單講即係只要去到有802.11b/g嘅CafeShop等一類「熱點」，就可以利用無線網絡通話，連電話費都慳番！</p><p>DVP-1500可愛換面王</p><p>QpicDVP-1500走可愛型視像電話路線，而且重有更換面板設計。顯示屏大小為5.6吋，上面有個CCD鏡頭，作為網絡電話之用，畫質表現相當不俗！</p><p>P50支援WiFi多嘢玩</p><p>BenQP50亦係今年內的新機，操作系統採用《WindwosMobilePPCPE2003》，可支援WiFi上網及藍芽，亦具備播放MPEG4、3GP、WMV及MP3等功能，最特別提供手寫輸入及130萬像鏡頭，勁多嘢玩。</p><p>PC台灣土炮&#13;<br>&#13;<br>Puro影音娛樂一體化PC</p><p>Puro可以話將PC、電視、HDD錄影機等多功能集於一身；機身內置天線插口，可以睇電視，加上軟件支援，當埋HDD錄影機咁玩都無問題，跟機重會有個遙控器，操作更為方便。屏幕大小為17吋，可前後調校角度。</p><p>SLI極速超頻快機</p><p>今年唔少底板廠都Demo咗SLI行雙顯示卡玩法，以超頻出名嘅DFI底板亦砌咗一台規格超高Demo機示範，出動NF4SLI-DR板，配以SLI行nVIDIA6800GT，打機超爽超順，就連要求規格最高嘅《Doom3》，相信都可以輕鬆應付！</p><p>核彈機箱型到爆機</p><p>電腦機箱設計到成個「核彈裝置」咁款，相信香港腦場冇乜邊隻Case型得過佢，機身前還具備多合一讀卡槽，而旁邊還可睇到機身內情況，可惜光碟機面板無得跟埋同一款設計，否則就更一流。</p><p>展會花絮&#13;<br>&#13;<br>冰風水超頻比賽</p><p>「即場超頻」係每年《台》的戲肉，今次比賽細分成風冷、水冷同冰冷三組，真係唔講得笑。</p><p>太鼓之雙胞胎</p><p>日本有《太鼓之達人》，台灣都有呢款《中華鼓王》，相似程度，簡直有如雙胞胎！</p><p>肉緊新機介紹</p><p>BenQ推出新產品多之餘，重出動到台灣美媚，手口並用介紹新機新功能，真係講者、聽者都同樣「肉緊」！</p><p>傳單之迷宮</p><p>台北國際電腦展特色之一，搵靚女周圍去派傳單，不過迷宮一樣嘅場館設計，你都幾難搵到個攤位！</p></body></html>