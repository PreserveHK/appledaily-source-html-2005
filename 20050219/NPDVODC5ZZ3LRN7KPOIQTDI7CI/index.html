<html><header><meta charset="utf-8"><title>數碼影音：解構SONYPC1000/E<br>全球首部3CMOSDV機</title></header><body><h1>數碼影音：解構SONYPC1000/E<br>全球首部3CMOSDV機</h1><p>AV場一直盛傳SONY第一季有大批新DV機推出，但估唔到前日記者會一推就是11部新機預覽，當中最搶鏡係全球首部以3CMOS作感光元件嘅DCR-PC1000/E，再加上16:9闊屏同5.1聲道音效，絕對可以成為DV玩家嘅「新寵」；或者大家會疑問，行3CMOS質素得唔得㗎！筆者試過真係幾Work，今日就解構畀大家知點解。&#13;<br>&#13;<br>記者：許福合&#13;<br>攝影：黃子偉</p><p>Profile</p><p>感光元件：3CMOS（260萬像素）&#13;<br> 變焦：10倍光學、12倍數碼&#13;<br> 顯示屏：2.7吋（16:9）&#13;<br> 介面：USB2.0/i.LINK&#13;<br> 儲存格式：MiniDV/MSDuo&#13;<br> 體積：54.5×117.1×102.1mm&#13;<br> 重量：400g&#13;<br> &#13;<br> 眾多新機中，PC1000/E最受人談論，突破處係不再使用CCD作感光元件，革命性使用3CMOS。一般人講到CMOS，都會認為質素較差，不過近年已有專業級數碼相機使用CMOS，此亦證明它已達一定水準，而且PC1000/E所使用3CMOS經過SONY優化，同一般CMOS相機仔有天同地嘅分別，試拍影片感覺是層次分明，加上動態範圍較廣，成像面積較高，更適合作為闊屏幕拍攝，同時亦更能符合HD影片嘅要求。&#13;<br> 使用CMOS另一優點是慳電，與SONY同級使用CCD型號相比，竟可省電64%！即一嚿電池，就可拍多一倍以上長度影片，對難於補充電源嘅DV機就更顯得實用。</p><p>16:9屏幕5.1聲道</p><p>PC1000/E機身將會有黑同銀色2種選擇，仍保持有MiniDV輕細特點，拎出街拍攝好方便，而打開機蓋，更會見到一個特大2.7吋闊屏幕，用家可隨意選擇以16:9或4:3模式拍攝，可以取得更寬闊畫面。鏡頭旁邊更設有一組「AssignableDial」，可預先設定好一系列功能，隨時簡便轉換，用法更同一般JogDial相似。PC1000/E其中一個好玩功能為TeleMicro，可大玩景深效果，遠景會較矇，容易突出前面主題。音效部份更要一提，已經「5.1Ready」，只要接駁4聲道收音咪，就能將音效轉化為5.1環迴立體聲，即使一般DV玩家，皆可拍出影院級「電影」。</p><p>PC55/E　3吋巨芒</p><p>PC55/E亦係全場矚目的新機！機身細得恐怖，體積僅為45×99×72mm，細薄有如衣袋中的記事簿！不過配個芒就真係超大，有成3"！拍攝時自然睇得更清清楚楚，全無限制，屏幕更可以揭起反轉，當做一部流動DV播放機亦可，所以PC55/E特別設有幻燈片播放模式，可選擇影片或相片不停播放，可玩性絕對不會比其他機種低。機身有4種顏色選擇，分別為白、銀、紅同黑！機價$5,990，嚟緊2月中有售。</p><p>Profile</p><p>感光元件：CCD（80萬像素）&#13;<br> 變焦：10倍光學、12倍數碼&#13;<br> 顯示屏：3吋&#13;<br> 介面：USB/i.LINK&#13;<br> 儲存格式：MiniDV/MSDuo&#13;<br> 體積：45×99×72mm&#13;<br> 重量：290g</p><p>DVD7/E　飛碟形DV</p><p>隨着DVD已成為最普及媒體之一，DVD燒錄式DV機逐漸開始流行；這部DVD7/E與一般悶蛋設計不同，採用飛碟外形設計，極搶鏡！打開機，就好似Discman一樣，可以放入DVD碟，支援DVD-R/-RW/+RW燒錄格式，若以DVD+RW就更方便，拍片後毋須Finalize，使用上更方便，拍完即睇！同一般DV機所採用揭蓋式屏幕不同，DVD7/E將屏幕設於機背，大小為2.5吋，質素亦算不錯。</p><p>Profile</p><p>感光元件：CCD（80萬像素）&#13;<br> 變焦：20倍光學、40倍數碼&#13;<br> 顯示屏：2.5吋&#13;<br> 介面：USB2.0&#13;<br> 儲存格式：DVD-R/DVD-RW/DVD+RW&#13;<br> 體積：127×101×49mm&#13;<br> 重量：360g</p><p>同場加映</p><p>今次SONY一共推出多達11部DV，各有唔少特色，除咗之前3部主力機外，以下2部亦值得留意。</p><p>DVD803/E5.1聲效</p><p>DVD803/E提供有3百萬像素DVD攝錄外，更內置有5.1聲道音效處理功能，可將現場環境完美收錄。&#13;<br> 售價：$8,990（3月中）</p><p>HC90/E</p><p>HC90/E係一部3百萬像素CCDMiniDV，能以16:9闊屏幕模式拍攝。與其他新機一樣，同樣使用T*鏡頭，可提高畫面質素。&#13;<br> 售價：$7,990（2月中）&#13;<br> &#13;<br> 查詢電話：23452966（SONYHK）</p></body></html>