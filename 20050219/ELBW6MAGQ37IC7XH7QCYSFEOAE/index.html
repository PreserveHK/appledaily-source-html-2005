<html><header><meta charset="utf-8"><title>今日開倉：<br>本地街牌開倉三折起狂掃冬夏潮服</title></header><body><h1>今日開倉：<br>本地街牌開倉三折起狂掃冬夏潮服</h1><p>時有新搞作嘅本地街牌Dusty，最近新作就係搞開倉，自家品牌到外地潮牌好似X-Large、Mooks、Spiewak、ZooYork、Madmacadam等秋冬服飾全由三折起冧價益潮友，同場重有多個品牌短袖Tee，最平幾十蚊有一件，畀你掃定夏季衫，睇怕都係時候將利是錢好好咁揮霍一番！&#13;<br>&#13;<br>記者：黃婉冰&#13;<br>攝影：陳智良&#13;<br>Model：Rick（CoolFactory）</p><p>百搭Baseball褸</p><p>BaseballJacket一直受歡迎，全因夠百搭，呢件薄身全棉BaseballJacket，唔襯Tee同衞衣，可以襯件格仔恤衫，加條直腳貼身斜布褲，襯出嚟一樣好有日本街頭Feel！&#13;<br> &#13;<br> Dusty全棉BaseballJacket&#13;<br> 原價：$320&#13;<br> 開倉價：$128&#13;<br> &#13;<br> Dusty格仔恤衫&#13;<br> 原價：$300&#13;<br> 開倉價：$120&#13;<br> &#13;<br> Madmacadam直腳斜褲&#13;<br> 原價：$420&#13;<br> 開倉價：$168</p><p>潮襯軍褸</p><p>Dusty全黑短身M-1軍褸，雖然同今年興嘅長軍褸唔同格調，但短身款勝在易襯，除二手老牛外，襯直腳斜褲一樣掂，再加件衞衣，簡簡單單已經好有格！&#13;<br> &#13;<br> Dusty夾棉軍褸&#13;<br> 原價：$490&#13;<br> 開倉價：$196&#13;<br> &#13;<br> 614男人Print衞衣&#13;<br> 原價：$420&#13;<br> 開倉價：$168&#13;<br> &#13;<br> Madmacadam橙色斜褲&#13;<br> 原價：$420&#13;<br> 開倉價：$168</p><p>西裝褸×有帽衞衣&#13;<br></p><p>西裝褸屬不死Item，想着得有型，不妨襯件有帽衞衣，斯文又Fashionable，下身襯番條Unwashed牛仔褲，低調得來入型入格！&#13;<br> &#13;<br> Dusty絲絨西裝褸&#13;<br> 原價：$460&#13;<br> 開倉價：$184&#13;<br> &#13;<br> Listen衞衣&#13;<br> 原價：$480&#13;<br> 開倉價：$192&#13;<br> &#13;<br> MadmacadamUnwashed牛仔褲&#13;<br> 原價：$420&#13;<br> 開倉價：$168</p><p>熱爆菱格針織衫</p><p>自從Pringle再次復興，連帶其他經典菱格針織衫都潮起嚟，呢件灰底藍菱格的針織衫，簡單啲襯條二手老牛，已經型爆！&#13;<br> &#13;<br> 原價：$360&#13;<br> 開倉價：$144</p><p>薄身有帽Zip-Up背心</p><p>自家設計有帽背心，全棉配格仔絨布，Zip-Up有帽款夠易襯，質料夠薄，啱晒回暖天氣穿着，有佢唔使再揹住件厚龜殼喇！&#13;<br> &#13;<br> 原價：$390&#13;<br> 開倉價：$156</p><p>洗水殘牛仔褲</p><p>Dusty洗水磨白殘牛，大髀位刻意整到又黃又舊，最正係連質料都又薄又軟，極有二手老牛的霉霉舊舊Feel。&#13;<br> &#13;<br> 原價：$390&#13;<br> 開倉價：$100</p><p>MustBuyTee&#13;<br>&#13;<br>ZooYork飛眼Tee&#13;<br></p><p>ZooYorkPrintTee向來奉行簡而精宗旨，呢件Tee左襟個飛眼Print，簡單但又好搶眼。&#13;<br> &#13;<br> 原價：$200&#13;<br> 開倉價：$100</p><p>Madmacadam奪命狂呼Tee</p><p>想揀個Print夠玩嘢又夠Outstanding的話，首推Madmacadam呢個奪命狂呼Print，夠盞鬼又夠出位，果然Print如其名，夠晒瘋狂！&#13;<br> &#13;<br> 原價：$220&#13;<br> 開倉價：$88</p><p>Syndrome欖球Tee</p><p>唔鍾意啲Tee太普通，可揀呢件Syndrome欖球Tee，V領四分袖，膊頭位重車有厚料棉布，款式跟足欖球衣嚟做，幾特別！&#13;<br> &#13;<br> 原價：$310&#13;<br> 開倉價：$93</p><p>其他潮牌&#13;<br>&#13;<br>Spiewak繡花夾棉褸</p><p>趁刺繡依然大熱，不妨揀這件夾棉褸，前面繡有鷹同虎，後面繡有大地圖，啱晒潮友。&#13;<br> &#13;<br> 原價：$980&#13;<br> 開倉價：$294</p><p>X-Large工人褸</p><p>一向都有玩WorkWear嘅X-Large，除最經典嘅條子款外，重有呢款Zip-Up工人褸，軍綠色斜布內配薄身夾棉，款式夠Classic。&#13;<br> &#13;<br> 原價：$890&#13;<br> 開倉價：$445</p><p>直落掃埋Accessories&#13;<br>&#13;<br>男女背囊$200有找</p><p>自家品牌背囊，每個只不過百零蚊，唔買就執輸。右邊的尼龍款啱晒男仔，備有黑啡兩色選擇。左邊的紅×黑格仔絨背囊，顏色夠搶，女仔至啱。&#13;<br> &#13;<br> (左)原價：$380&#13;<br> 開倉價：$100&#13;<br> &#13;<br> (右)原價：$390&#13;<br> 開倉價：$156</p><p>超值貨車帽</p><p>潮人最鍾意的貨車帽，一律冧到$64一頂，備有皮×尼龍網、帆布×尼龍網質料選擇。&#13;<br> &#13;<br> 原價：$160&#13;<br> 開倉價：$64</p><p>Dusty開倉資料&#13;<br> 日期：即日起至2月25日&#13;<br> 地址：旺角花園街86號閣樓&#13;<br> 時間：1:00pm至10:00pm&#13;<br> 電話：27892177&#13;<br> 付款方法：現金、易辦事，滿$100可以VISA及Master卡簽帳</p></body></html>