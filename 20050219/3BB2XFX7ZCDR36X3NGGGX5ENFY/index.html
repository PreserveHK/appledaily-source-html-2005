<html><header><meta charset="utf-8"><title>張東健親自配音講普通話</title></header><body><h1>張東健親自配音講普通話</h1><p>韓國影星張東健噚日飛咗去北京，為電影《無極》做後期工作。聽聞張東健今次會親自為套戲配普通話對白，而有份演出呢套片嘅日本男星真田廣之亦都會咁做。無論張東健同真田廣之嘅普通話講得好定唔好，難得呢兩位韓、日影壇巨星都咁落力演出，真係令人更加期待《無極》呢套戲。</p></body></html>