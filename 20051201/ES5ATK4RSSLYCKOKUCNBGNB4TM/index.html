<html><header><meta charset="utf-8"><title>　　聖保羅女生接待交換生不怕禽流感 - 李八方</title></header><body><h1>　　聖保羅女生接待交換生不怕禽流感 - 李八方</h1><p>要成為名校之中嘅名校，除咗學生要讀書叻，重要幫埋佢哋自我增值同增廣見聞。聖保羅男女中學好似大學咁搞「國際化」，噚日同澳洲著名女子寄宿學校PresbyterianLadiesCollege,Sydney簽約，約好每年都會交換學生，每次為期五個禮拜。&#13;<br> 頭兩個去澳洲嘅聖保羅學生明年七月出發，不過澳洲嗰兩個就喺上個月中已經嚟咗聖保羅。陳校長話係為咗就番雙方嘅暑假，等大家唔使「走堂」影響功課。&#13;<br> 中三嘅麥綺婷負責接待交換生Tamara，除咗一齊上堂，重接埋佢返屋企一齊住，佢話Tamara好鍾意食雞，所以屋企人就算驚禽流感，都會餐餐有雞食，盡地主之誼。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>