<html><header><meta charset="utf-8"><title>場外必備　運動拖鞋出擊</title></header><body><h1>場外必備　運動拖鞋出擊</h1><p>大家打完波，身水身汗必定沖番個涼；不論係高尚會所，還是公共浴室，赤腳入浴室沖涼始終不太衞生，因為唔知上手會唔會有香港腳。加上打完波咁鬼熱，着番波鞋又焗腳，所以唔少運動員寧願着有型嘅運動拖鞋。冬天着拖鞋怪？着波鞋唔做運動重怪啦！</p><p>1.adidasT-MacSlide</p><p>同對T-Mac5襯到絕，連木條構思都扮到十足十，如果唔鍾意呢個款，重有人字拖版本，着上身即刻型晒！</p><p>2.adidasCCSlideRevo</p><p>踢波梗係襯足球款，呢對有Climacool功能，夠通氣，最啱想扮碧咸嘅波友。</p><p>3.JumpmanFloat</p><p>我呢啲死硬派佐敦迷，梗係用番佐敦拖鞋；隨鞋重有襪送，衰在鞋墊係波鞋鞋墊，唔可以濕水，唔能夠着入浴室，爭啲。</p><p>4.JordanMasseuse</p><p>樣就四四方方怪咗啲，勝在仿AJXX的Pods有按摩作用，着上腳夠舒服。</p><p>5.Nikesharpshooter</p><p>普普通通勝在多顏色選擇，在此又「晒吓命」，小弟就有對LeBronJames版Sharpshooter，由一剔變為LBJ標誌，重有親筆簽名，激罕！</p><p>6.Polo</p><p>運動拖鞋以外，大家可留意吓「馬仔店」有大量正拖鞋，耐唔耐重有大減價，必Check！&#13;<br> 上面所講嘅拖鞋，大部份係波鞋或水貨舖都有售，如果唔係上啲大嘅波鞋網都有㗎！&#13;<br> &#13;<br> Hleung-www.hk-kicks.com網主，耆英&#13;<br> 級波鞋迷，仍深信籃球鞋會復興……&#13;<br> Email:hleung@hk-kicks.com</p></body></html>