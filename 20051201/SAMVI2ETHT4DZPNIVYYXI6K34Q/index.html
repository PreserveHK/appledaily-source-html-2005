<html><header><meta charset="utf-8"><title>一味窩輪：買地鐵輪正路揀9073</title></header><body><h1>一味窩輪：買地鐵輪正路揀9073</h1><p>恒指跌91點，期指挫165點，雙雙低過萬五點。不過，上升股隻多過下跌股隻1成，個市唔使悲觀。長實（001）與和黃（013）分別跌1.75元與1.45元，總共拖低恒指33點。跌多些少，買長實與和黃C輪博反彈。&#13;<br> 地鐵C輪9073：地產股有升有跌，升嘅有新世界（017）同信置（083）。跌嘅有長實、新地（016）與恒地（012）。地鐵（066）唔係地產股，但有地產質地，跌埋一份，收15.55元，唔見0.20元。&#13;<br> 吼位買地鐵C輪，正路之選係9073，明年6月尾夠鐘，輪價66仙，溢價7.1%，槓桿率23.6倍（有效10.6倍），引伸波幅18.3%。&#13;<br> 地鐵C輪共有12隻，9073最熱門，其次係4994。論數據，4994靚過9073，只不過交投靜得多。4994輪價0.95元，明年3月底到期，溢價2.6%，槓桿率16.4倍（有效10.1倍），引伸波幅20.6%。&#13;<br> 恒地C輪9852：恒地跌0.55元，收34.30元，拖低晒啲C輪。散得最厲害嘅係9125，呢隻仙輪散46%。隻輪明年1月下旬到期，溢價19.4%，睇嚟好難有得剩。&#13;<br> 恒地C輪隻隻溢價都好高，係都要博，只有9852勉強可以考慮，明年8月到期，溢價冇縮得咁快。&#13;<br> 章盛</p></body></html>