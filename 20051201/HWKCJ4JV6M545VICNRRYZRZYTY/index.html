<html><header><meta charset="utf-8"><title>蘭西情報課：外區客頻降企業廣場</title></header><body><h1>蘭西情報課：外區客頻降企業廣場</h1><p>寫字樓租金愈嚟愈貴，唔少租客迫住變成業主，九龍灣企業廣場三期，就接連出現外區租客置業，中記話，二十三樓○八室海景單位，近二千二呎，外區租客用八百四十二萬買入，每呎近三千九。&#13;<br> 隔籬○七室，近月以三千九百五十蚊呎賣出，買家都係租轉買，用開尖沙嘴寫字樓，因為租金升幅大，要搬。&#13;<br> ○八室嘅買家，就租開港島寫字樓，由於睇好九龍灣長遠規劃發展，所以趁低吸納。&#13;<br> 九龍灣有唔少發展中優質寫字樓及酒店，遲啲Megabox超級商場起好，相信會進一步刺激區內商業活動，𠵱家嗰度寫字樓個價，只係尖沙嘴與港島核心嘅三分一，升值潛力好大。&#13;<br> 電郵地址：nancy@appledaily.com</p></body></html>