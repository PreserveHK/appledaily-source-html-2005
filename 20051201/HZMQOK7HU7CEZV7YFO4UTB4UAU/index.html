<html><header><meta charset="utf-8"><title>雜誌齊齊睇：AutoEXPRESS(Issue884)<br>四大名牌小車測試</title></header><body><h1>雜誌齊齊睇：AutoEXPRESS(Issue884)<br>四大名牌小車測試</h1><p>抵買指數：＊＊＊&#13;<br>&#13;<br>貼身內容：今期《AutoEXPRESS》內容真係麻麻哋，測試嘅車響香港唔多見，繼兩部豐田同富士嘅Pick-up，重有部雪鐵龍嘅Berlingo，最有睇頭都係四大名牌小車測試。	&#13;<br>&#13;<br>記者：伍旋卓</p><p>雷諾挑戰火</p><p>上一代雷諾Clio出名係巨人殺手，今次新版，就挑戰歐洲四大小車王。Clio1.4最直接對手係福士Polo，結果係Clio勝出，Polo第二，日產同smartforfour排三、四。今次Clio以車廂、造工和引擎取勝。</p><p>20個概念法拉利</p><p>概念車睇得多，法拉利嘅概念車你睇過未。今次《AutoEXPRESS》就用大篇幅，刊登晒20款法拉利概念車，最靚當然係排第一位嘅Fiorano，有少少美國跑車Feel，第二部就係Testarossa，外形同一級方程式差不多，又有少少似Enzo。</p><p>新Civic試得幾好</p><p>今期歐洲汽車傳媒集中響本田新Civic身上，《AutoEXPRESS》試咗部油渣版嘅新Civic，竟然畀滿分，即係無論操控性、空間、外形等都係滿分，可惜呢部油渣Turbo嚟唔到香港。</p></body></html>