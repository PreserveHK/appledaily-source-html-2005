<html><header><meta charset="utf-8"><title>喪爆《MK字典》</title></header><body><h1>喪爆《MK字典》</h1><p>香港大把旺區，但就未聽過有「銅鑼系文化」、亦冇「尖嘴仔」呢啲名詞出現。唯獨旺角就出咗「旺角系」，更有一群「MK仔」，着衫零舍有個性，連講嘢都夾雜一系列爆笑用詞。呢類詞語冇解釋，但聽落又好鬼易明！今次就搵嚟MK仔女徹底演繹一系列MK語言，等你唔使親身「炸」落旺角「花街」，都可以「激喪」了解勁「爆」嘅MK文化！&#13;<br>&#13;<br>記者：馬慶武&#13;<br>攝影：伍慶泉</p><p>例句真人示範</p><p>旺角系常用詞解釋</p><p>喪、激	非常&#13;<br> 爆	突出&#13;<br> 炸	趕快地&#13;<br> Yo	寸&#13;<br> 𠝹	媾&#13;<br> Lam飯	食飯&#13;<br> 篤嘢	打機&#13;<br> 唱正K	去唱卡拉OK&#13;<br> 唱邪K	去夜總會&#13;<br> 唱卡拉OK&#13;<br> 花街	花園街&#13;<br> 菜街	西洋菜街&#13;<br> 潮特	潮流特區&#13;<br> 古惑仔1	星期一&#13;<br> 出版之《古惑仔》&#13;<br> 古惑仔4星期四&#13;<br> 出版之《古惑仔》</p><p>《壹本便利》創典鼻祖</p><p>主持哈囉文：「成日蒲旺角，訪問旺角友，呢啲旺角系用語都係從訪問過程中得知嘅，好似『𠝹』『裂』『喪』咁啦，加上咁多傳媒翻用，咪愈煲愈紅囉！我哋只係將呢啲詞語發揚光大，等多啲人識咁解啫。」</p><p>MK友投票最經典：𠝹</p><p>記者街頭訪問咗超過20個MK友，問吓邊個係最經典的MK字，有13人揀「𠝹」字，以大比數勝出！其他如「激」、「爆」、「喪」各有支持者。</p><p>波鞋街：登四嚟喇！</p><p>除咗一般MK用詞，旺角波鞋街「花街」重有專用術語，全條波鞋街Sales冇一不曉，消費者學番一兩句，就唔會俾人老點。&#13;<br> &#13;<br> Size：孖二&#13;<br> 1：丁&#13;<br> 2：元&#13;<br> 3：王&#13;<br> 4：叉&#13;<br> 5：仔&#13;<br> 6：共&#13;<br> 7：廿&#13;<br> 8：分&#13;<br> 9：尤&#13;<br> 10：平&#13;<br> 半碼：仔&#13;<br> 冇：M&#13;<br> 最大Size：頂粗&#13;<br> 招呼客人：登攏&#13;<br> 拎同一對鞋畀客試：翻張&#13;<br> 試完唔買鞋嘅人：水&#13;<br> 麻煩嘅客人：腌四&#13;<br> Display鞋：色紙&#13;<br> 打折頭：計&#13;<br> 靚女：登四</p><p>好景：4樓有4仔！</p><p>事先聲明，唔係鼓勵大家買翻版，只係旺角好多商場都有唔同叫賣口號，無厘頭得嚟勁有「蝦仔嗲哋」Feel，好爆笑！	&#13;<br> &#13;<br> 男嘅夠搏，女嘅夠索。&#13;<br> 難得開到舖，買番3、4套。&#13;<br> 冇格4級，化痰止咳。&#13;<br> 一百蚊4隻，愈睇愈大隻。&#13;<br> 4仔看門口，老師都會走。&#13;<br> 睇得4仔多，女友冇囉囌。</p><p>解構MKLook</p><p>同場加映！解讀HipHop手勢</p><p>HipHop組合「農夫」C君親身示範：「呢啲手勢多數係Rapper嘅身份象徵，不過有啲手勢就具爭議性，唔可以亂做㗎！」</p></body></html>