<html><header><meta charset="utf-8"><title>PHILIPS968搶先曝光駁電視手機</title></header><body><h1>PHILIPS968搶先曝光駁電視手機</h1><p>手機駁電視睇相，原本一直都係PHILIPS嘅獨門功夫，不過自SHARP人氣機王SX813推出，又睇相、又睇Movie，老大哥地位備受挑戰！最近小記從PHILIPS手上，得到三部未曝光「開發中」新機，當然要畀一眾讀者先睹為快！&#13;<br>&#13;<br>記者：陳國輝</p><p>PHILIPS968勁有DVFeel&#13;<br></p><p>最搶眼嘅係PHILIPS968，佢係繼855及755之後第三部駁電視手機，雖然機身詳細資料尚未公布，但預計除咗駁電視睇相外，重會新加入睇Movie功能！解析度約為640×480，廠方重好有信心咁話可以放上Plasma睇㖭，相信喺影像控制方面，一定落重藥！至於其他手機功能方面，包括內置130萬像素鏡頭，影相、拍MPEG4短片完全冇問題；鏡頭放在機側，顯示屏又可扭擰，影相拍片時真係成部DV咁款。&#13;<br> 推出日期：未定</p><p>Philips960新雙面機王</p><p>齋睇規格，960係PHILIPS首部谷上200萬像素的手機，銀白嘅機身外形、雙面DCLook設計，再加PHILIPS首部趟蓋手機！相信有能力問鼎PHILIPS新一代機王！&#13;<br> 推出日期：未定</p><p>Xenium9@9i平玩長電王</p><p>久未露面嘅Xenium系列，即將推出9@9i，配備一枚130萬像素鏡頭及OLED副芒，但唔支援外置記憶卡，齋睇初步資料，應該係走中、低檔路線。&#13;<br> 推出日期：今年7月</p></body></html>