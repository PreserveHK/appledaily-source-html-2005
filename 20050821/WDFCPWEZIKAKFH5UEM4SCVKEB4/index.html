<html><header><meta charset="utf-8"><title>飲食人誌：同名同姓歎錯體酒店美食</title></header><body><h1>飲食人誌：同名同姓歎錯體酒店美食</h1><p>還記得《國產零零漆》中，星爺初到香港訂麗晶酒店，點知訂錯咗麗晶大賓館！喺香港的確有很多商舖同大酒店同名同姓，如文華、富豪、朗豪等等。食肆方面，同酒店一樣名字的亦唔少，改得大酒店名字，水準不俗，分分鐘以「蔗渣嘅價錢，食到燒鵝嘅味道」㗎！&#13;<br>&#13;<br>記者：梁學文&#13;<br>攝影：陳智良&#13;<br>Model：Algie@TheGroup</p><p>紀念而命名—麗晶餐廳</p><p>麗晶，港人難以忘懷的名字。麗晶酒店早已改名，為了紀念這間代表性的酒店，麗晶餐廳的老闆就特地開設這茶餐廳，藉此對麗晶緬懷一番。&#13;<br> 麗晶餐廳雖是港式茶餐廳格局，裝潢亦稱不上富麗堂皇，不過服務態度絕對唔失禮。每個員工都需要穿着整齊的制服，並帶有笑容，茶餐廳嚟講兩者兼備，真係唔話得。菜式方面，這裏亦提供過百款的中西美食，不論是中式小菜或是西式扒餐，價錢超值味道亦不錯。原來總廚權師傅，曾在酒店任職，難怪質素有保證。</p><p>扒挪威三文魚柳配芥末汁$38</p><p>沒想到茶餐廳格局，也可以食到在酒店餐廳菜式。三文魚由挪威入口，肉質新鮮味美。師傅將三文魚四邊煎勻，保存三文魚的肉汁。由於魚夠新鮮，所以不用再加任何調味料，煎時師傅只加入鹽和香草調味，再配以用青芥末和忌廉打成的芥末汁便可。芥末汁汁香帶辣，刺激食慾。</p><p>荷蘭牛柳$38</p><p>選用新西蘭入口的牛柳，牛柳較腍身有口感，而且不會有渣，牛肉味十足。用煙肉捲着牛柳一齊煎，令牛肉吸收到煙熏的香味。荷蘭牛柳的荷蘭是來自這道菜的汁，荷蘭汁是用牛油、蛋黃和白蘭地等調味料調校而成，味道特別。上碟時再用茄膏炒香的茄子和荷蘭豆作配菜，入口酸酸哋好開胃。</p><p>西班牙海鮮燴飯$38</p><p>海鮮飯的材料有大蝦、青口、帶子和石斑塊，是大堆頭式的製作。西班牙海鮮燴飯的汁底用上青椒、洋葱和番茄等作材料，熬製而成。西班牙海鮮燴飯顏色鮮豔奪目，賣相吸引。大蝦入口爽口彈牙，各款海鮮亦鮮味。</p><p>麗晶餐廳（28329962）&#13;<br> 灣仔軒尼詩道298號地下A2舖&#13;<br> 營業時間：7am-11:30pm&#13;<br> 座位：約70個</p><p>開業20年—富豪茶餐廳</p><p>富豪茶餐廳跟富豪酒店沒有半點關係，在旺角區開業超過二十年，有一大班熟客支持，成為附近上班族吃飯愛到的哋方。叫得富豪，食物一點也不會馬虎。除了中西美食外，他們還會製造各款中西式糕點，每日新鮮出爐。另外，這裏的員工全部均會穿上白色制服，乾淨又整齊，足證對服務有要求。</p><p>越式香茅豬扒炒一丁$38</p><p>越式香茅豬扒炒一丁是這裏的特色菜式之一，越式香茅味清香，與豬扒互相配合，含豐富的香茅味，肉質鮮嫩入口鬆化。炒一丁，最緊要炒得爽口，秘訣就在控制煮麵的時間。一丁並加入大葱和大豆芽一齊炒，口感更加爽口。</p><p>大澳哈哈炒飯$35</p><p>大澳哈哈炒飯，用哈哈為名增添可愛的感覺。大澳最出名的特產是蝦的製品，這裏就用上在大澳購入的蝦膏、蝦醬和蝦乾炒飯。哈哈炒飯蝦味十足，上枱時蝦膏味已香濃撲鼻。炒飯入口乾身飯粒爽口，蝦味濃郁，頗有大澳風味。</p><p>鮑貝蛋白炒飯$35</p><p>平時在大酒店有鮑魚，這裏亦有鮑貝。食得多鮑魚也會膩，不如試吓同有鮑魚口感的鮑貝。鮑貝比較爽口，亦有海產的鮮味。而用蛋白炒飯，比用蛋黃炒健康，同時不失雞蛋的味道。炒飯還以菜心作伴碟配菜，爽口之餘又有咬口。味道清清哋，味道不俗。</p><p>香滑奶茶$11（熱）</p><p>熱辣辣的港式濃滑奶茶，由多種茶葉沖製，茶味香濃。奶味和茶味比例適中，入口香滑。</p><p>富豪茶餐廳（23954450）&#13;<br> 旺角通菜街108號地下&#13;<br> 營業時間：6:30am-1am&#13;<br> 座位：約60個</p></body></html>