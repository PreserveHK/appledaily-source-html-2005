<html><header><meta charset="utf-8"><title>今日開倉：<br>買新表準時開學啫喱Casio半價</title></header><body><h1>今日開倉：<br>買新表準時開學啫喱Casio半價</h1><p>又係時候為新學年籌備，新書包、新筆盒、返學鞋、校服等等一一搞掂，着住全副新裝諗住以最佳狀態上陣，一踏入學校大門先發覺：「弊！遲到㖭！」今年唔想有如斯尷尬場面發生，就快啲換隻準時醒神嘅手表！買新表唔一定要貴，今期表舖減價最平一嚿水都唔使，重係李超人都戴嘅Casio，想玩款靚仔啲又有公仔表及其他選擇，都係幾嚿水有交易！&#13;<br>&#13;<br>文：李尋歡　&#13;<br>攝影：陳智良&#13;<br>模特兒：Bonny</p><p>夠晒夏日Feel</p><p>Casio啫喱色電子表，充滿夏日陽光味的襯色表面及跳字顯示，兩地時間、響鬧、計時和日期等功能當然齊備，六色選擇。</p><p>行針跳字豐儉由人&#13;<br>&#13;<br>迷人PinkBaby</p><p>磨砂銀鋼外殼配粉紅三圈表面的CasioBabyG，加有壓紋粉紅皮帶，連夜燈都係粉紅色！有三地時間及防水100米等功能。</p><p>潮友必備</p><p>日本AF-M9綠圈款，一睇就知係向Daytona「致敬之作」，鋼水足料，兼用上螺絲表的增加防水功能，用五百幾蚊湊吓熱潮可謂認真抵玩，每色限量50隻。</p><p>超平情侶表</p><p>Casio行針情侶套表，勝在夠平實，而且有夜燈功能，加上有無敵低價，確係抵買之選，備有冧巴字及條形刻度選擇。</p><p>公仔款男女都啱&#13;<br>&#13;<br>Donald表送DonaldDuck</p><p>大方面DonaldDuck手表，採用較罕有的黑鋼外殼，而表面就有好得戚的Donald公仔，一套Boxset連埋可愛DonaldDuckFigure，Fan屎珍藏！</p><p>上鏈陀表</p><p>金圈米奇陀表款，需要上鏈夠晒原汁原味，米奇手臂會打圈做指針，背後剔透可睇到內部設計，另有較後生的銀圈。</p><p>靚仔Speedmaster</p><p>參照O記嘅Speedmaster而成的米奇版，超Cool！鋼水用料不俗，最啱潮流米奇Fan屎，男女都Fit！</p><p>自動小飛俠</p><p>小飛俠機械自動表，大大隻好適合男仔用，銀盒限量版幾精美。</p><p>$100以下平靚正Casio&#13;<br>&#13;<br>三色電子膠</p><p>潮興撞到九彩的膠表，Casio呢款最Fit女士，電池標榜可用10年，抵到爛！</p><p>輕身靚仔</p><p>想型仔同新款啲，呢款鋼帶Casio必選，非常輕身方便，上PE堂做運動全無阻礙！</p><p>減價詳情</p><p>日期：今日起至9月15日&#13;<br> 時間：下午12:30-晚上10:30&#13;<br> 地點：旺角信和中心地下36店（InWatch）及32店（HitWatch）&#13;<br> 電話：23889963/27700277</p></body></html>