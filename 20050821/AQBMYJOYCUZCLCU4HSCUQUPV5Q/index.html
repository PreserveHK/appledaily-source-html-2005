<html><header><meta charset="utf-8"><title>　　繆美詩搵舊行家攞料 - 李八方</title></header><body><h1>　　繆美詩搵舊行家攞料 - 李八方</h1><p>今年初完成中大MBA課程加入領匯做公關主管嘅前任亞視新聞之花繆美詩（圖），冇做新聞行業之後就極度投入公關工作。噚日有幾份報章引述消息人士話，今年底會檢討停車場租金，經常爆滿嘅停車場應該會加租，美詩一早睇到報紙就好緊張，立即打齊電話畀咁多間報館嘅老友，話大老闆詐型，問佢哋係邊個爆料，啲行家梗係唔講得啦，佢跟住就話會出稿回應呢啲報道係冇事實根據，實行軟硬兼施。&#13;<br> 行家當然齊齊話歡迎佢咁做啦，如果佢能夠出稿話埋今年底檢討租金之後會唔會加租，畀佢出稿鬧兩句又有乜所謂呢！&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>