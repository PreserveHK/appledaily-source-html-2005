<html><header><meta charset="utf-8"><title>　　食神打救本地豬農 - 李八方</title></header><body><h1>　　食神打救本地豬農 - 李八方</h1><p>豬鏈球菌令人「避豬則吉」，養豬業發展協會主席陳建業話，本地豬農生意少咗兩成，零售重慘跌四成；佢哋日日求神拜佛，搵到「食神」梁文韜幫手。韜哥噚日出席豬商搞嘅全豬宴，大讚本地豬好味：「如果啲豬由大陸長途運嚟會血糖減少，味道冇咁鮮！」只見佢一路講一路將枱上嘅咕嚕肉、炆豬手放入口，好滋味咁款，睇到豬商笑晒口。&#13;<br> 本地豬商重做咗件寫住「專賣本地鮮豬」嘅衫，畀啲專賣本地豬嘅豬肉檔，等啲街坊一眼睇出邊度有本地豬賣，呢啲豬檔重一定唔可以賣冰鮮豬。禽畜業聯會秘書長吳寶榮話，咁係因為有啲奸商將啲冰鮮豬當新鮮豬賣：「去呢啲檔口就一定唔怕啦。」&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>