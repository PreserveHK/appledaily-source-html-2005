<html><header><meta charset="utf-8"><title>一味窩輪：中移動C輪高價追唔過</title></header><body><h1>一味窩輪：中移動C輪高價追唔過</h1><p>恒指最高見13932，升87點，埋單升得21點。個市升，由中移動（941）撐住，中移動曾見28.70元，升0.95元，埋單價28.45元，升0.70元。恒指由佢帶動上升44點。&#13;<br> 中移動P輪4933：中移動急升，C輪自然意氣風發，3651揸家一夜發達，收17.5仙，進帳62%，唔係乾炒，金額接近半億。隻輪7月初到期，溢價1.1%，槓桿率16.3倍（有效12.9倍），引伸波幅22.7%。&#13;<br> 隻輪溢價唔高，貼住正股移動，但急升後值博率有限，理由係正股近期累升太多，恐有回吐。中移動上次高位喺04年2月，當時28元，𠵱家冇錯破咗位，但要再上，需要好多子彈，昨日成交金額達12億元，日日要有人掟十幾億元撐上去，機會唔大。&#13;<br> 中移動C輪高位追唔過，想做嘢，可以諗吓怡情小注買P輪，對象係4933，12月尾夠鐘，輪價17.1仙，溢價9%，槓桿率16.6倍（有效6.4倍），引伸波幅26.4%。&#13;<br> 恒指P輪3943：3日計埋，恒指累升近300點，博短期調整，買恒指P輪，3605近短期輪對象，3943係稍遠期對象，隻輪9月尾夠鐘，輪價15仙，溢價2%，槓桿率15.2倍（有效9.9倍），引伸波幅17.3%。&#13;<br> 章盛</p></body></html>