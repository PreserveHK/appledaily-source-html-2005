<html><header><meta charset="utf-8"><title>　　猛人齊撐深圳前市長 - 李八方</title></header><body><h1>　　猛人齊撐深圳前市長 - 李八方</h1><p>呢排可能利招商，一連幾日，啲內地大城市馬不停蹄咁來港搞招商活動，噚日就輪到湖南省。今次由做過深圳市長嘅湖南省常務副省長于幼軍領軍，帶咗成本電話簿咁厚嘅招商項目目錄，同香港嘅大財團見見面，噚晚重喺五星級酒店搞咗個酒會。&#13;<br> 湖南省呢個招商活動真係唔嘢少，包咗成個會展新翼大禮堂（當年搞回歸儀式個嗰）不特止，好似話重會即時將片段傳送返去湖南，作同步直播，認真犀利！為咗唔好悶親啲賓客，佢哋又安排咗中國歌舞表演。&#13;<br> 可能以往于副省長喺深圳人面廣，都有唔少本港財團派代表出席，好似新世界主席彤叔個二仔鄭家成、全國政協副主席霍英東公子霍震寰、和黃地產集團董事總經理周偉淦，同埋鳳凰衛視主席劉長樂等等，唔知佢哋有冇睇中乜嘢項目呢？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>