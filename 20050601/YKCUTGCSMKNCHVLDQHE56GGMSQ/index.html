<html><header><meta charset="utf-8"><title>　　顧明均搞慈善晚宴 - 李八方</title></header><body><h1>　　顧明均搞慈善晚宴 - 李八方</h1><p>以捐一億元畀浸大而廣為人知嘅南太集團大股東顧明均，都幾鍾意捐錢，先幾日喺鏞記，搞咗場紅酒慈善晚宴，總共包咗十二圍，主要係請番自己集團嘅高層同埋一啲好朋友。八方聽南太嘅員工講，雖則顧生包場，但每個嘉賓最少要捐一千元，當然捐多啲都冇所謂。&#13;<br> 除咗入場費外，當晚有人攞咗啲貴價紅酒出嚟拍賣，聽講話係有錢都買唔到嘅"GraceFamily"。南太嘅員工同八方講，嗰晚競投好激烈，成晚總共籌咗成一百萬，顧生就私人再加碼一百萬，埋單總共籌咗二百萬，款項會用嚟幫助西藏同埋越南有需要嘅小朋友。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>