<html><header><meta charset="utf-8"><title>美麗在望2：港產Lolita　教你15分鐘變髮</title></header><body><h1>美麗在望2：港產Lolita　教你15分鐘變髮</h1><p>Lolita打扮最緊要似公仔，一臉靚妝，一身Cute服，連髮型都唔可以忽略，要徹底營造娃娃效果，最好係襯一頭豬腸曲髮，再配埋頭飾，公仔味道十足。今次特別搵一班本地Loli妹，教你15分鐘內Set個簡易靚髮。&#13;<br>&#13;<br>記者：區佩嫦　攝影：何家亮、陳智良&#13;<br>Model：Bowie（CoolFactory）&#13;<br>髮型：EricChowfromILCOLPOtripleedge</p><p>髮型師教捲髮</p><p>無論係SweetLook定係GothicLook，要做到形神俱似，鬈髮絕對是不二之選，當中以豬腸頭就最Perfect。要Set豬腸頭都要有一定技巧，一於搵個正宗髮型師教你Set個又鬈又彈的豬腸頭。</p><p>Step&#13;<br> 1.先將頭髮分為上下兩部份，下部份頭髮分成小撮，用電捲髮器將每小撮頭髮捲成豬腸狀。&#13;<br> 2.將上半部頭髮紮成小孖辮，再加頭飾即可。</p><p>貼士</p><p>1.最緊要有層次感，每次捲髮只可取一小撮，一次過捲得太多，效果會大打折扣。&#13;<br> 2.使用捲髮器時，必須打平捲髮，才會有豬腸狀。</p><p>姊妹花極速Set頭</p><p>Loli姊妹花Claudia（左）及Ruby（右）着咗超過五年Loli裝，可以話係本地Loli先鋒。着Loli衫好多人會把頭髮電鬈，但Ruby則會着重頭飾：「長髮可以玩到好多嘢，即使唔Set頭齋戴頭飾都已經好正。我有時會戴鬈嘅假髮，更加慳水慳力。」至於妹妹Claudia則愛黑白Gothic打扮：「着Loli衫我會畫眼線同搽Mascara，再戴頭飾或戴帽，效果會好Cute。」</p><p>Ruby清純小帽Look</p><p>1.將頭髮束成孖辮，側面預留一小撮。&#13;<br> 2.從辮中取出一小撮圈在橡筋位置，以髮夾固定。&#13;<br> 3.用齒梳將孖辮梳鬆增加Volume，用髮捲把預留的一小撮頭髮捲鬈。</p><p>Claudia孖辮鬈髮</p><p>1.將頭髮後半部束成孖辮，全部頭髮分成數撮並以捲髮器捲好。&#13;<br> 2.最後戴上頭箍。</p><p>頭飾不可少</p><p>售賣點：LolitaInTouch34263115</p></body></html>