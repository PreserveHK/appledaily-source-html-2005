<html><header><meta charset="utf-8"><title>今日開倉：<br>球會Tee降價$100買起碧咸</title></header><body><h1>今日開倉：<br>球會Tee降價$100買起碧咸</h1><p>今日介紹呢個開倉，位於荃灣區，最近大手入了一批adidas球會Tee，全場最矚目係碧咸、施丹、魯爾的皇馬Tee，雖然唔係球衣無咁矜貴，但$100有交易就好抵掃！另外，場內還有Vintage系列，款式唔算多，主要以RingerTee、LogoPrint為主，買嚟夏天着最啱。&#13;<br>&#13;<br>記者：黃婉冰　攝影：楊錦文　&#13;<br>模特兒：Avis、Rick（CoolFactory）</p><p>碧咸黑色戰Tee</p><p>前有皇馬Logo，後有碧咸大名同23球衣號碼。嫌球衣唔夠Casual難襯衫，棉Tee質料就夠晒舒服又百搭。&#13;<br> 原價：$250　開倉價：$100</p><p>施丹魯爾皇馬Tee</p><p>球會Tee除碧咸外，連老將施丹同魯爾都有，心口有個球會LogoPrint外，重印埋佢哋個大名，衫袖就印有球會號碼，偶像自己都有一件，Fans又點可以唔買？&#13;<br> 原價：$250　開倉價：$100</p><p>長短腳拜仁慕尼黑</p><p>白色拜仁慕尼黑球衣，衫腳前後長短不一，Zip-Up反領，款式破格。雖然拜仁慕尼黑唔夠皇馬咁響噹噹，但$120就有件，計落都抵玩。&#13;<br> 原價：$450　開倉價：$120</p><p>AC米蘭搶鏡紅衣</p><p>AC米蘭球衣，Polo款式，車上會徽外，連衫腳都繡有A.C.Milan字樣。成件紅噹噹夠晒Sharp醒，Fans不妨買件着住捧場。&#13;<br> 原價：$450　開倉價：$120</p><p>收腰大LogoTee</p><p>adidas經典彩藍×深藍ColorTone大LogoTee，是經典之選。小袖、收腰、貼身，嬌滴滴身形着最Fit，另有彩藍×米色。&#13;<br> 原價：$250　開倉價：$100</p><p>復刻三葉Logo</p><p>搵唔到真正二手LogoTee，買件全新Tee，效果都唔差。巨型三葉LogoPrint，款式簡單又有代表性，另有彩藍×黃色Logo。&#13;<br> 原價：$200　開倉價：$100</p><p>潮女MustBuy</p><p>三葉LogoTee一向受歡迎，FarrahTopLadyPolo，型過普通Tee。彈性Polyester質料啱晒夏天着。&#13;<br> 原價：$350　&#13;<br> 開倉價：$100</p><p>$149掃背囊&#13;<br>實用皇馬背囊</p><p>紅×黑皇馬背囊，背囊外層兩邊打通，可以用來放滑板或其他大件隨身物品。袋前有網袋可以放細件物品，有款又實用。&#13;<br> 原價：$290　開倉價：$149</p><p>adidas孖袋設計</p><p>除球隊背囊，另有adidasLogo背囊，Size細細，女仔都啱揹。外層袋中另附有小袋一個，同大袋扣到實，用來放證件或銀包方便又安全，亦可分拆作不同用途。&#13;<br> 原價：$290　開倉價：$149</p><p>執埋Accessories&#13;<br>半價掃Cap帽</p><p>掃開衫，不妨買埋頂帽由頭襯到落腳。三款不同款式LogoCap，趁半價可以買多一、兩頂襯衫，帽後有扣可調校鬆緊，男女都適合。&#13;<br> 原價：$100　開倉價：$50</p><p>Logo棉襪$50三對</p><p>adidas全棉波襪，質料軟熟，舒服耐穿。一Set三對有齊不同顏色，除開都係十零蚊一對，計落都幾抵着。&#13;<br> 原價：$180　開倉價：$50</p><p>金裝比賽用足球</p><p>adidas比賽用指定足球，Size同落場版一模一樣。金色特別版較少有，減到一百蚊有找，平過普通版，屬波牛另一必掃目標。&#13;<br> 原價：$480　開倉價：$89</p><p>名牌倉</p><p>日期：即日起至4月14日&#13;<br> 時間：11:00am-10:00pm&#13;<br> 地址：荃灣沙嘴道364-366號萬象工業大廈2樓3室&#13;<br> 電話：25471698&#13;<br> 付款方式：只收現金</p></body></html>