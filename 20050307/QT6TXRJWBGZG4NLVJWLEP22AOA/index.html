<html><header><meta charset="utf-8"><title>　　港督府繁華可期 - 李八方</title></header><body><h1>　　港督府繁華可期 - 李八方</h1><p>三月杜鵑花開，以往英治時代，港督每年都會開放一次港督府讓市民賞花。九七之後，董建華唔肯搬入港督府，寧願住在嘉慧園多層大廈；令呢間建於咸豐元年、集英日設計特色的權力象徵冷落咗七年半。最慘係何厚鏵，為咗向大佬睇齊，亦要將澳督官邸變埋做禮賓府，幸好佢自己有間大屋住，位置重高過澳督府。&#13;<br> 講番港督府，幾個月之後唔知有冇人住番？點解咁問？事關官場流傳，當日董先生決定住嘉慧園，有人建議港督府既然丟空，不如改做博物館，等市民大眾多個去處；點知呢個建議一上呈就被人掟返轉頭，重夾多一句──「董生唔住，你點知將來冇人住？」&#13;<br> 七八年前，已咁有遠見，真好嘢。就算來年冇人住入去，上亞厘畢道，都一定繁華好多。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>