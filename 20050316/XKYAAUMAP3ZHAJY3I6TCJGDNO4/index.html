<html><header><meta charset="utf-8"><title>業績料有驚喜<br>股路縱橫：吉化可續持有</title></header><body><h1>業績料有驚喜<br>股路縱橫：吉化可續持有</h1><p>吉林化工（368）明天（17日）宣布業績（比去年提前1個月），近期股價表現比大市強勢，預期業績會有驚喜，有貨者可繼續持有。&#13;<br> 近3個多月來，吉化形成長方形徘徊區，上阻力係2.95元，近日以大成交破位而上，高見3.125元後才出現調整，噚日收2.975元，跌0.1元，形成旗形，整固後再上，量度升幅目標係3.65元。&#13;<br> 睇完吉化今年賺錢嘅「走勢」，大家應該對佢全年同埋可見將來嘅表現，有信心。&#13;<br> 04年度（12月年結）的第一季，吉化獲利2.59億元（人民幣．下同），第2季3.47億元，第3季大增到16.47億元（其中有退稅3.66億元）；首3季營業額202.73億元，升45%；盈利22.53億元，暴升4.5倍。<br> &#13;<br> <spanclass>PE低於海外同類股 &#13;<br> 第3季季績後，公司聲言力爭全年實現利潤較03年增加550%，以03年4.27億元計，即04年盈利最少可達27.75億元。不過，根據往績，公司預測係好保守，即如中期報告話力爭第3季與上年同期比較增200%至250%，但開出嚟係大增547%，因此，04年實際盈利應遠比27.75億元的預測數字為多，以仍屬保守的30億元計，每股盈利0.83元（折0.79港元），即使升上目標價3.65元，PE亦只不4.6倍。&#13;<br> 未來一兩年，吉化的增長會否無以為繼，呢點實在不用擔心。吉化係中石油（857）的附屬公司，近兩年，備受大股東「照顧」，估計去年吉化營業額280億元，其中兩公司的關連交易就超出上限之數。未來3年（05到07年）吉化已同中石油簽約，關聯交易總額達1894.51億元，預計3年最高限額分別為522.15億元、658.5億元同713.86億元，比04年嘅「晒士」大好多，每年盈利再有進，並非難事。&#13;<br> 海外同類石化股PE平均係9倍，吉化PE低，好吸引，即使以04年的PE6倍計，股價已有機會升見4.70元。&#13;<br> 講番個市，連續小升兩日後，港股噚日終於出現「殘酷一跌」，點解話殘酷，因為大市個勢已經由「好」變「壞」也。由於有復活節長假，大戶下禮拜就要為期指轉倉做工夫，短期市勢會好波動，息口趨升亦利淡，恒指50日同100日線（13800水平）未必守得住。&#13;<br> 郭兆誠</spanclass></p></body></html>